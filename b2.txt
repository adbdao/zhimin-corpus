<group>其它</group>
<article>《大方廣佛華嚴經入不思議解脫境界普賢行願品頌解》</article>
錄自上海佛學書局<bf>《能海法師全集第三輯》</bf>：之四
<bf>《普賢行願品頌解》</bf>　　 禮讚

　　<sarticle>根本總禮</sarticle>

　　所有十方世界中  三世一切人師子

　　我以清淨身語意  一切遍禮盡無餘

　　初二句觀無限空時，是中一切諸佛是所禮之境，普遍平等性智之大觀也。後二句我以清
淨三業共一切有情平等遍禮無餘，是能禮人之賢德也。如是一頌，總示普賢殊勝法門有三要
點：一者般若，生佛平等觀智隨時生起；二者律儀，刻刻慧心照察三業，離過清淨；三者趣
定，遠離慢傲動擾，謙卑自警。此屬根本道行，亦根本之禮法也。慢、過慢、慢過慢、我慢
、增上慢、上慢、下劣慢、邪慢，是為七慢，禮折慢幢也。

　　<sarticle>觀力身禮</sarticle>

　　普賢行願威神力  普現一切如來前

　　一身復現剎塵身  一一遍禮剎塵佛

　　此明廣大殊勝增進之禮也。即平等智力等顯發，乃至究竟廣大清淨故。威神力生起有三
：一者由前根本修行之三要點所生，二者由佛菩薩加持所生，三者由定果色所生；乃至能普
現一切如來前也。後之二句，明修行之次第也。或觀一身一佛、三身三佛、七身七佛、三十
五身三十五佛、百身百佛、千身千佛、乃至百千無量俱胝剎土微塵無量數身無量數佛，各各
以次增修令其廣大清淨，攝心緣境，成就深細微妙之三昧力而達心佛眾生平等之理故。

　　<sarticle>信解心禮</sarticle>

　　於一塵中塵數佛  各處菩薩眾會中

　　無盡法界塵亦然  深信諸佛皆充滿

　　一尺之鏡現千里影，一室千燈光光無礙，一琉璃盛多芥子，重重無盡，各各互入，各存
自體，安立恰當，同時相應在於一塵之中，如一帝珠海印，復現塵數之佛。各各佛身各處菩
薩眾會之中，觀增廣細。第三句法界者，心所緣境，從小而大，從簡而繁，從略而精，一塵
乃至重重無盡，往覆顯映。深信諸佛充遍自心法積界，自身遍在諸佛面前，如鏡鏡影，不即
不離，依智顯現，深信諸佛與自心平等如空而無盡。

　　復次，此一頌，應與前頌次第合觀增修。此下讚禮，亦應攝合身禮所明、次第增修。又
有大知識者，科此頌為意禮。以信解心佛等齊、徧滿圓明著心智，是無上敬禮故。

　　<sarticle>讚歎口禮</sarticle>

　　各以一切音聲海  普出無盡妙言辭

　　盡於未來一切劫  讚佛甚深功德海

　　從一身口乃至剎塵，剎塵無盡，法界充滿，各各有情，一切種類，皆以如海音聲，各出
無盡妙善言辭，盡其時劫，讚佛甚深功德。德量無盡，時劫無盡，慇勤讚喜之行，亦無盡也。

　　復次憍慢不禮，身之災也；自讚毀人，口之大患；讚佛讚人，致大吉祥。次第成就無為功德。

　　<sarticle>供養</sarticle>

　　資糧成就之供養

　　以諸最勝妙華鬘，伎樂塗香及傘蓋，

　　如是最勝莊嚴具，我以供養諸如來。

　　最勝衣服最勝香，末香燒香與燈燭，

　　一一皆如妙高聚，我悉供養諸如來。

　　此供養者，有三頌。今初二頌，顯事供以攝理，後之一頌，明法供養為最勝。事供者，
斷我所愛，積集勝福資糧也。妙華鬘者，表種種波羅密內外妙行莊嚴供。伎樂者，表神通成
就供。塗香者，別解脫戒、梵行成就供。眾寶傘蓋者，表八正道具足供。不為煩惱渴日之所
犯故。復次，最勝莊嚴具者：歡喜樂聞，耳莊嚴；妙音說法，項莊嚴；功德名稱，瓔珞莊嚴
；妙臂善施，臂上環釧莊嚴；開合妙義契理、無漏無 失，指節鬘網莊嚴；定足如意，足之
莊嚴。以如是等修行成就而為供養故。

　　復次，最勝衣者，柔和忍辱衣；最勝香者，杜多功德香；末香者，精修別解脫戒香，燒
香者，宏揚戒法之香；燈燭者，般若行證之供養。如是等種類復多（如大經中廣說應知），
皆是表示資糧答中、最勝之資糧修行成就，為供養也。如是供養之理，總有二義：一者斷我
所愛，消障增福；一者厚積資糧，般若正道穩快進行。是故廣大造修此等成行之資糧，高顯
堅固如須彌山而為供品。過現諸佛、領受洽心，未來諸佛顯明大行次第。

　　<sarticle>願行相資勝解供</sarticle>

　　所謂大乘之大以此入道開悟     雖觀行未深而不執習見

　　我以廣大勝解心，         深信一切三世佛，

　　廣勝圓滿次第資糧道

　　悉以普賢行願力，         普遍供養諸如來。

　　此最勝之法供也。廣大勝解、上大乘見道之主點，深信諸佛、上迅速成道之勝因。普賢
行者，即是廣大菩提圓滿道願，亦是修行具緣強勝有大力之修行。願行相資，見真信淨，乃
一切諸佛決定成佛之殊勝資糧。我今勝解深信精修而為供養。依此明大義，滅我見，得次第
，蒙加持，資糧道全。

　　<sarticle>三、懺悔</sarticle>

　　我昔所造諸惡業，皆由無始貪瞋癡，

　　從身語意之所生，一切我今皆懺悔。

　　煩惱為因，身語諸行為緣，惡業為果，障道受苦為報。息煩惱，精戒行，痛恥惡業，自
然循道無苦，修行成就亦自不難。否則趕路殺人，漏池無用。悔過心無委曲，自在如如。佛
言懺悔得安樂，安樂乃進道。道者，戒定慧道、乃諸道品，能得須陀洹、乃至阿羅漢等。

　　<sarticle>四、隨喜</sarticle>

　　十方一切諸眾生，二乘有學及無學，

　　一切如來與菩薩，所有功德皆隨喜。

　　遠離無慾，好愛功德，是善根之首要，必須信念，深忍樂欲，隨喜勝進。功者，功能，
亦說作用。德者，確能二利不虛。隨喜者，凡屬能作自他有益無損之功能作用（亦稱事義）
，莫不相與合順，內生歡喜，遠離我慢嫉妒；亦復道眼廣圓，若世間知見之所為，若根本道
知見之所為，若殊勝道知見之所為，乃至究竟道知見之所為，凡屬功德事義，普皆隨喜，不
嫉不妒；視他人善若己有之，平等大觀，離疑昧苦，晴空朗照，意地光明。

　　<sarticle>五、請轉法輪</sarticle>

　　十方所有世間燈，最初成就菩提者，

　　我今一切皆勸請，轉於無上妙法輪。

　　法輪者，成就多聞之勝緣，多聞者，思修之本母也。而且法輪動轉相續，發生正法光明
，世間幽暗一時破除，無量人天種因獲果。生起成道修行，止惡興善，無盡因果功能，廣長
普被，利樂無窮，不可以算數譬喻量知也。燈者般若，所有世間通達戒定般若之善知識，乃
至從無始時至今時一切如來，普皆勸請轉大法輪。無上妙法輪胎者，普賢圓滿之大願行也。
為自多聞，他種善根，法光破暗，流演無盡，必以此入門也。

　　<sarticle>六、請佛住世</sarticle>

　　諸佛若欲示涅槃，我悉至誠而勸請，

　　唯願久住剎塵劫，利樂一切諸眾生。

　　此之諸佛，並攝一切菩薩善知識登，彼一期化度事競，則現涅槃。佛般涅槃，世間大苦
，黑暗無光，諸行顛倒。是故勸請久住世間，利益光照，大乘發心固應如是。若就自分以說
，善知識難遇，況佛菩薩。一旦幸逢，親近應久，法輪光照，見聞熏陶，由聞決定，起正思
維，次第捷實，善巧不錯，法理法行，說修成事，法隨法行，不隨自師，有進無退，所作克
成。然須久久不離，功德乃生。如是等義，是加行道中最要深知勤奮而行。<bf>《菩提道次第論
》</bf>及<bf>《法蘊足論》</bf>，言之更詳細，務必親近。

　　<sarticle>七、迴向</sarticle>

　　所有禮讚供養福，請佛住世轉法輪，

　　隨喜懺悔諸善根，迴向眾生及佛道。

　　迴向者，所有斷除憍慢之禮佛，斷除自讚毀他之讚佛，斷除貪染之供養，斷除障道罪行
之懺悔，乃至請住成就親近之德，法輪成就多聞之利，隨喜他善自照己失，各各慎微之道行
，種種深厚殊妙之功德；如是等再再回觀各各所為，是否有益於眾生，合理於佛道。佛道者
，即是下文之三門，亦是普賢圓滿願行之大次第也。

　　以上依雪山傳承分七支，是修一切前道加行之總要。總要者亦可稱為普賢，在密部各種
主伴儀則之組織，莫不攝入此七支之法要，無此則不普不賢，不成軌式。又此七支各有專修
之法，所以消除違障，補充順緣，理事不缺，正修如願成滿，行者注意。（以上前行七支競）

　　復次正宗者分三，所謂常隨佛學、恆順眾生、迴向佛道。以此自義成就，他義成就，回
觀成就之得失，而生後來佛道之斷修作用故。今初，常隨佛學，分三，境、行、果也。

　　境中分三

　　一、學修總道

　　我隨一切如來學，修習普賢圓滿行，

　　供養一切諸如來，及與現在十方佛。

　　未來一切天人師，一切意樂皆圓滿，

　　此學修之總則：一、學佛者，以佛為師表；不取一切偏邪淺陋、一事一技之長為師表。
二、學佛者，以普賢圓滿次第行願法門為修行決定之法門，門門深入；不執一門為究竟，一
法為圓滿。三、學佛者，應禮讚供養承事三世一切諸佛如來，仰祈意樂圓滿而速獲加持究竟
。又法供養者，感動諸佛之意樂，而起化身化語化境之事、更妙更速，有不可思議之加護也。

　　二、快速方便

　　我願普隨三世學，速得成就大菩提。

　　承上諸佛意樂加持，更修自心欽佛樂法之意、而生勤奮勇敢，故能作超劫之快速。更加
普聚資糧，盡三世諸佛所學而不讓，隨普賢圓滿次第之勝行而無簡無缺。是故多聞遍通三世
如來已得成就之成法，三藏九分究竟方便而入道；不苟簡，不偏蔽，不自師心，不隨庸俗；
以如是等義，善修意樂，日必六次，別有修行儀軌。意樂生，學必成，穩速不退。初學者善
知善能，必可速得成就大菩提也。

　　最後事義分二

　　一、親近諸佛

　　所有十方三世剎，廣大清淨妙莊嚴，

　　眾會圍繞諸如來，悉在菩提樹王下。

　　此承上隨學而來，開示求學依止之法要。一、不局一地一處，不井蛙，不蝶性。二、必
隨大眾和合學習，但眾必戒德清淨。三、時常習近不離，一次不預法輪，則缺一類方便善巧
。更須主者妙德莊嚴、會眾莊嚴、覺樹莊嚴。多聞學習，親近為首，近師之法，此為全備；
乃至成就智通，往十方淨剎、親近菩薩賢聖究竟大覺如來、承事供養，圓競佛果。但必從初
、次第依止實在事義學行，否則但言說耳，思之思之。

　　二、教化眾生

　　十方所有諸眾生，願離憂患常安樂，

　　獲得甚深正法利，滅除煩惱盡無餘。

　　普利眾生一亦不捨，賢德教化次第究竟，其義云何？初則遠離世間愁憂災患惡道諸苦，
乃至人天聖道涅槃常樂，乃至能得大乘普賢不思議解脫法門。云何不思議解脫法門？以利他
而自獲法利，是故亦云甚深。無我為正。不說斷自煩惱而自煩惱不能存在起用。是普賢二利之妙法門也。

　　行中分三

　　一、願行要點

　　我為菩提修行時，一切趣中成宿命，

　　常得出家修淨戒，無垢無破無穿漏。

　　修行為證阿羅多羅三藐三菩提故，雖經三大阿僧祗劫，不嫌久遠，不以貪易忙亂成事，
實則阿僧祗劫同等現前一念也。此第一要點。中間生死隨墮何趣，不捨普賢大願，以此堅念
持心，成就宿命種子，雖墮不退，必得普賢菩薩救拔。是第二要點。願得常在人中受生，出
家得戒。大般若經說，南洲人有十六種殊勝，堪能現生證得大般若；出家受戒不犯，亦有十
六種殊勝之條文也。是第三要點。淨戒者，別解脫律儀也，是迅快成佛利他之大方便也。垢
、無知見聞隨喜之罪，破、已作加行之罪，穿漏、犯根本之罪。無垢、破、穿漏中，必當依
師學修。僧中行持，輕命重戒。見持戒人，恭敬讚揚，承事供養；見破戒人，不作輕視，噁
心罵責。照察己身功過，實是利他無上資糧，非但自利。是第四要點也。

　　二、說法利人

　　天龍夜叉鳩槃茶，乃至人與非人等，

　　所有一切眾生語，悉以諸音而說法。

　　佛以一音說法，有情異類等解；化身、化語、化境，皆可開悟有情。然初學為人，則以
口說為易。要知說法非求自顯，但欲益他。悲誠無染，學修有次，不執己見，不隨自語，慈
願說法，通達異類。無法可說，是名說法。何故須說，為報佛恩，正法久住，勝心護教，遠濟未來故。

　　精密證解分二

　　一、一切波羅蜜妙行成就

　　勤修清淨波羅密，恆不忘失菩提心，

　　滅除障垢無有餘，一切妙行皆成就。

　　於法究竟名波羅蜜，說六、說十、說百、乃至無量，佛自在說。大乘道圓滿行之別名也
。或說到彼岸，或說度，學必勤修精進貫通諸波羅蜜也。清淨者，即是斷修無垢之般若也。
（如<bf>《金剛經》</bf>，慧行法等說）如沉水寶珠，諸波羅蜜中最為上首。復次，有行無願，渡海
無方；有願無行，數他家寶；願行相資，決成佛道。又菩提心不忘失法，如<bf>《菩提道次第論
》</bf>、及菩薩六次瑜珈等、及餘專修儀軌甚多，擇宜而修為要。又此願行連貫修行，亦即是普
賢行願之體道也。如是願行不離，再加妙行，克成大功更穩更速，是故後之二句必當重視，
是諸功德根本之教也。此中無餘滅除者，障與垢；一切成就者，種種妙行。所謂障者總有三
，如<bf>《瑜珈》</bf>二十九云：一者業障，二者煩惱障，三者異熟障。言業障者，謂五無間業、及
於所有故思造業、諸尤重業，彼異熟果若成熟時，能障正道令不生起，是名業障。煩惱障者
，謂猛利煩惱，長時煩惱，由此煩惱，於現法中，以其種種淨法所緣不能令淨，是名煩惱障
。異熟障者，謂若生處，聖道依彼不生不長，於是生處，異熟果生；或有生處，聖道依彼雖
得生長，而與其中異熟果生，聾馬+矣愚鈍盲聾暗啞，以手代言，無有能力解了善說惡說法
義，是名異熟障。垢有三種，<bf>《瑜珈》</bf>八十九云：於弊下境所起貪慾，名為貪垢；於不應嗔
所緣境事所起瞋恚，名為嗔垢，於極顯現愚癡眾生尚能了事所起愚癡，名為癡垢。復次障者
，屬惑、業、果、三種所起，皆名為障。垢者，皆屬於煩惱所起。障垢者，修行之斷依，能
斷者是成就道果之勝緣也。復次妙行有三：所謂身妙行、語妙行、意妙行，即是遠離一切十
惡行故意，名為妙行。又可欣讚行名為妙行。又感樂受果行名為妙行。善巧方便能勸勵他名
為妙行。習近善人能住善趣名為妙行。又善思所思、善說所說、善作所作、由三因緣名為妙
行。此依根本教義所說也。若依殊勝乘所說者，此不思議解脫境界普賢行願，是為圓滿無上
之妙行也。然於根本妙行若五學無修，而於殊勝妙行決不成就具足，是故一切妙行皆須學修乃至成就也。

　　二、甚深般若證解

　　於諸惑業及魔境，世間道中得解脫，

　　猶如蓮華不著水，亦如日月不住空。

　　惑者，六根煩惱及二十隨、乃至見修所斷、五鈍、五利、十使，悉由三惑為主。業者，
由三義故說名為業：一有作用故，二有行動故，三有造作故，即是語、身、意三業也。然此
中業者，謂業縛，業障。若由串習諸惡，於諸善法心不能入；又由諸惡業生諸惡趣，長夜受
苦所繫不得自在；或生邊地無三寶四眾處所；有發邪願、入邪教、受邪論等，於佛正法不生
敬信；如是等，皆名業縛。業障者，謂五無間重罪業障等；雖暫欲出家尚不能得，何況能獲
沙門果證。魔境者，於五欲境顛倒不明，返復窒礙生諸困苦。如是等惑業魔境，若世間道、
若出世道中，並皆不為所困，自在解脫。世間道解脫者，猶如蓮花不著水；出世道中解脫者
，亦如日月不住空。

　　果上真實利他廣行

　　悉除一切惡道苦，等與一切群生樂，

　　如是經於剎塵劫，十方利益恆無盡。

　　自利學成，果上利他。平等悲心，真實拔苦與樂，遍空時而無盡也。

　　以上常隨佛學之總結，以下發起大乘利他五道之門，以恆順眾生為主眼。

　　大乘接人之道有四

　　一、對於有情

　　我常隨順諸眾生，盡於未來一切劫，

　　恆修普賢廣大行，圓滿無上大菩提。

　　以平等意志，無我具悲，於彼有情慈喜無逆，隨順物機，佈施愛語，引導進道。來日雖
長，精進益他無厭。此是大乘接引對人之總道，亦是成佛始終不易之大方便也。尤必自身精
進，恆修普賢願行諸支無缺，而成彼利行同事之功，令彼增上圓滿無上菩提。

　　二、對於同行

　　所有與我同行者，於一切處同集會，

　　身口意業皆同等，一切行願同修學。

　　對於同一信行之佛徒道眾，不別遠視親疏，常喜集會共住，以時以處，有益合聚。如教
如儀，增進德行。六合相親，動止依戒。厚人薄己，水乳無分。一切戒行願志，互相導引。
教授教誡三學，互作增益。一切願行同修而依普賢大願次第綱領。六和者，身、口、意、戒
、見、利，六事如戒不違也。

　　三、對於善知識

　　所有益我善知識，為我顯示普賢行，

　　常願與我同集會，於我常生歡喜心。

　　行人最大利益，即是善知識；最大損害，即是惡知識。此之分別遠近，為修行上道之第
一步。初一日鬧錯，日日月月年年、乃至永遠不會不錯。親近之方法應當善學。普賢願行者
，是修行圓正次第支分具足之實踐究竟可靠之大方便也。雖學識至高，而不得隨行方便，終
在門外，於道無關；以故須要普賢圓正知識，口說、身相，顯示多方，再再磨琢而能普賢。
如是入道之首，導行必須，大道長遠，師德必備，擇師之道，經論廣說，行人善知。既得好
師，和會勿離，令師歡喜，是依止法之總要也。

　　四、對於如來

　　願常面見諸如來，及諸佛子眾圍繞，

　　於彼皆興廣大供，盡未來劫無疲厭。

　　殿堂蘭若，定中夢境，面前觀修，他方勤見，常不離佛及諸菩薩大眾。見必承事、禮讚
、廣興供養，成就福德資糧。求佛教誡，益智除惑，快速成道。如<bf>《俱舍頌》</bf>云：「於三無
數劫，各供養七萬。又如次供養，五、六、七千佛。逆次逢勝觀，燃燈、寶髻佛，初釋迦牟尼。」

　　以上教觀，成佛功德，依親近禮讚承事供養等、為修行功德之要點也。親近佛眾，猶如
染色熏香，久成深厚利益。又須精進承法，如汲水喻。故言盡未來劫無疲厭也。

　　以上對人法競，以下作事之方云何？

　　大乘應事之方有二

　　一、住持正法修習法藏

　　願持諸佛微妙法，光顯一切菩提行，

　　究竟清淨普賢道，盡未來劫常修習。

　　永永持佛教法，宏宣菩提正道，圓滿普賢無垢大行，而復常勤精進修習，隨時劫以無窮
。謂依善士、聞法正思、隨法行道。於斷惑證真中間修行應知之法相、義相、證相，各各次
第善巧，恆常精進攝持有方；以此勸勵教導，顯說正法，光揚覺道，引人趣入菩薩諸行次第
。施教、自修，悉能究竟，深入無我清淨普賢之道，盡未來劫常恆如是。是大菩薩之所應作也。

　　二、於苦海中成功德藏

　　我於一切諸有中，所修福智恆無盡，

　　定慧方便及解脫，獲諸無盡功德藏。

　　諸有者，三有九有等，所謂欲、色、無色等類差別；有者，惑、業、苦、存在之力也；
令諸世間生死相續，流轉集行者也；又稱身見事、顛倒事、隨眠事、愛事、貪瞋癡安足處；
有垢、有毒、有所攝、墮苦集者，皆名有。我願於此三界九有之中，修習利他福智，而復成
就自分功德。修福者，初之四願；修智者，常隨佛學，內心隨喜功德，外緣請佛住世、請轉
法輪，如是恆久精進不息。然能次第成就無上功德之藏者，必籍一心禪定，所以生起一切通
智之根本。般若者，斷惑成佛之母，以此為因，出生利他方便，自他解脫，乃至無盡功德法
藏，莫不皆依般若得成。<ask>問：</ask>何必於諸苦海中集積福智獲功德藏耶？取其策發精進成就迅速
也。無盡功德藏者十：信、戒、施、聞、慚、愧、智、念、持、辯等。<bf>《華嚴經》</bf>中說。此
十無盡藏是真正自利堅固之道也。非此亦不能成其利他之正行。

　　<sarticle>大乘見道</sarticle>

　　明見佛道大事因緣

　　一塵中有塵數剎，一一剎有難思佛，

　　一一佛處眾會中，我見恆演菩提行。

　　大乘見道略分三：

　　見緣起性空，性空緣起。所謂見諸法實相也。

　　見利他功德，我私過患。見平等行，無我正知也。

　　見廣大佛剎無量諸佛，莫不恆演無上菩提道行。了佛大事因緣也。

　　初句一塵者，表一事、一理、一物、一有情也。隨舉一事一理一物有情體上、各各各各
次第普觀，一一含攝盡法界乃至塵剎法界之事理而無餘。次句一一剎有難思佛者，各各俗諦
事上、各各普具無量覺（佛）法，難可思議其數。第三句，如是各各覺體之上，復有無量眷
屬含攝之覺體。第四句，如是主伴重重之境上，一切皆作有言無言之教，同時相應具足顯現
，開示悟入佛之知見，成就修行無上菩提正真之道，所謂大事因緣親見也

　　<sarticle>大乘修道有四</sarticle>

　　一、成就多聞及廣辯

　　普盡十方諸剎海，一一毛端三世海，

　　佛海及與國土海，我遍修行經劫海。

　　此嘆修道深廣汪洋，橫遍十方諸剎如海，修速疾力故，豎通三世時劫如海，修普門遍入
力故；修行親近師佛如海，普修智行力故；經歷往來國土大眾如海，修威神普覆力故；在如
是各各如海境界之中，精進修行復經劫海，修行殊勝莊嚴無邊福德力故。此見修道中修行成
就之淵深博大，非常人心量可測。以此觀思忻慕深勵慇勤，發大願，立堅誓，作修行之鉤，
成道之炬，亦為成就究竟之總相，非空談也。

　　明四辯成就

　　一切如來語清淨，一言具眾音聲海，

　　隨諸眾生意樂音，一一流佛辯才海。

　　此隨上文，以無盡時方國土親近剎海諸佛，所證所得，依佛四無礙辯法輪為上首，成就
一切利生之大用。四句各次分別四辯：

　　一、一切如來五語（真、實、如、不誑、不異）清淨，亦法無礙辯也。謂於諸法諦理所
屬、名詮、自性、體相、功能、作用、因、緣、果、等，如是總別同異，數類如實，五語自
在，分合無差，潔白無垢，不壞不雜，圓滿寂靜，義妙詞妙，初善中善後善，聞法者如彼親
見導師，得調伏之自在加持。

　　釋何故修行一言之義辯

　　二、一言具足眾義。海藏奇珍雜寶，隨潮音而示現種種。旨趣因由、及旨趣中旨趣、因
由之因由，明法理之所以然，教實行之究竟方便。如云何估修行？因度眾生，度生必自大覺
，欲自大覺必籍聞思修行親證，聞思修必依戒定慧入，由三學道品而得親證解脫，遠離眾苦
，究竟常樂我淨。復依自證解脫經歷、如教不差之知見，而令眾生得大解脫。諸佛大事因緣
出現世間，悉亦如是。於是法理、中間、先、後、教也說也、學也修也、見也行也、解也證
也、若事若理、若顯若微、分合同異、初中後道、入住出證、境行果等，皆是如來親修自證
，無病無雜，無難易行，成就必定，世出世間，見聞得利。是超世間之妙說法輪，亦名義無礙辯。

　　隨諸眾生意樂，顯宗示道，施設言詞，三支五比，（三支者宗、因、喻。五比者體、相
、法、業、因果。）自意樂為，折伏驕狂；不知令知，難行使行，重三再四，樂說無盡，慈
心施教，利他歡喜；名辭無礙辯（多分開示隨行之道）。喻如一法之上開示初中後道。（設
如答解受戒之法）舉例如下：

　　說明此事此法本體如何。（出離心及授受）

　　何故須要如此作為。（取得堅實無表，後日生起修行成就之作用故。）

　　應具備何種因緣條件。（律無遮難，順緣具足。）

　　應從何方、何處、道程次第成就。（如離俗、尋得處所、師承、親近、出家、求戒。）

　　求請何處、何類、何人、如何授與。（某寺、某宗、某大德、授予比丘或沙彌等戒。

　　必須了解所依之決定，時間、事、物、人、法等。（何時得戒、和尚、阿闍黎、衣具、缽等。）

　　如實過去、現在、及與將來、種種是處、非處、總說、如何快易、不錯、無難、究竟所
依之道。（得戒後，首先學習、依止、親近、五夏、十年、二十一種五法、次第登。）

　　依上法式，隨機施教，使彼聞者，明悉前後所作，有利無利，具見勤勇，樂道歡忻，成
就出離殊勝因果，名辭無礙辯。

　　四·相應無礙辯者，隨彼法、義、言辭，流出各各聞說相應稱心之辯。分別有三：一與
聖意相應；二與正法相應；三與聞者意樂相應。一一相應，流出同佛辯才，法輪運用，廣大
無邊，如海無涯。此中妙辯，分之又七。

　　一者應辯。上同佛法，深入人心。

　　二者捷辯。語言迅捷，直達入衣裡，法義深淵，反思無盡。

　　三者峻辯。言詞銳利，高顯精微笑，轉聲輕妙，世智莫測。

　　四者無謬辯。三支如量，無過具理，宗有九過，因有十四，喻有十過·三十三離。

　　五者無盡辯。一字萬年，無間無息，理相百千，有科有次，開合同異，三時並顯，性空
緣起，三觀                十玄，窮劫莫盡，因言遣言。

　　六者義味豐厚辯。義聲如雷，清徹遠近，聞之易解，有數有事，莫不信服，次第不雷，親切樂聽。

　　七者最上妙辯。超世間論，隨世間理，群機眾疑，簡言道破，開智深入，歸趣菩提。欲
成就者，定力是依，念持為緣，慧為根本，正信必具。

　　法輪四辯者，如來家風，諸聖諸佛成就利生悲智之大用也。應當悲心具願，多聞善學，
不愧佛子。初辯之學，重在名數諸法性相等。次則解了旨趣因由，究竟所歸，是在義辯。三
者隨行方便，要從具力實修中出，勿但談空據理，必能多方演出俗諦法義事相，人情物理，
五明併用。後則大機大用，輪刀入陣，捉斬自由，與奪隨意，相應功成，名相應辯。必待定
、念、持法、般若為主，信乃具力，成就願志。

　　證深智力轉妙法輪

　　三世一切諸如來，於彼無盡語言海，

　　恆轉理趣妙法輪，我深智力普能入。

　　前之四辯屬廣般若，此顯自修甚深般若。以此為因，能成如來妙辯內藏功德，得深理趣
無盡言海。理者法辯，趣者義辯，妙法輪者，後二辯。我以方便力、菩提力、成就甚深智力
，普能趣入一切如來妙辯，恆轉大海法輪。

　　二、成就解脫及威力有二

　　一、時劫自在

　　我能深入於未來，盡一切劫為一念，

　　三世所有一切劫，為一念際我皆入。

　　前頌遍入剎土佛眾，顯廣大極多而無礙。此攝長劫為短時，十世一念，以表無盡深遠而
自在。證得如是深廣圓通之念智而作佛事，亦解三阿僧祗劫修行之怖畏也。

　　二、成就如幻解脫威力

　　我於一念見三世，所有一切人師子，

　　亦常入佛境界中，如幻解脫及威力。

　　我以成就三世十時為一念之智，證通一切諸佛念智。亦常入佛境界之中。佛境云何？即
如幻緣起，與如空解脫，如大般若七八兩會廣明。由如幻十喻三昧及如空三三昧而入所證二
諦真如，以此出生種種神變威力（十八變等），內證真如，外通神變，助成法輪度生自在之
用。總明說法人必當趨重成就內證，為說法利生之要。不只事半而功倍焉。

　　三、嚴淨諸佛國土

　　於一毛端極微中，出現三世莊嚴剎，

　　十方塵剎諸毛端，我皆深入而嚴淨。

　　依以上多聞廣辯及如幻解脫威力之深修德用，而為佛地之清淨莊嚴。謂於三寶法輪事理
之上，極深細乃至極廣大，復遍於十方三世之中各各事理之深細又深細、廣大復廣大；如是
一一事理之上，而能各各相應分別、重重顯示、清淨其間之倒失、表明其間只功德、指其是
處非處，如沉水珠能清濁水，顯明佛土塵剎理教法輪之種種莊嚴，是曰莊嚴佛土。若初修業
者，成就大小道場、經堂蘭若、奉佛安僧、著衣持缽、身作法幢、報恩成人、孤身苦修、住
持宏宣、光揚佛教、如是等類，皆名嚴淨佛剎。是學修果道之致用，亦初業人由此進道之殊勝利資糧也。

　　四、親近一切如來

　　所有未來照世燈，成道轉法悟群有，

　　究竟佛事示涅槃，我皆往詣而親近。

　　從今以後乃至未來世中，凡以般若智燈照世間者，次第所作，出家、苦行、降魔、成道
、轉大法輪、究竟涅槃、覺悟群生之知識如來，我皆往詣彼處、親近修學、助道轉法，是降
伏自內隱微之我慢、隨喜他方廣勝之功德、增益己所不能、學習彼人之方便善巧，是修道中
最極重要就之大門也。

　　大乘無學道有二

　　內體大行十二力具足

　　初自在果力八種

　　速疾週徧神通力，普門遍入大乘力，

　　智行普修功德力，威神普覆大慈力。

　　遍淨莊嚴勝福力，無著無依智慧力，

　　定慧方便威神力，普能積集菩提力，

　　速疾週徧神通力者，事業之通力自在故。普門遍入大乘力者，種種身語教化自在力故。
智行普修功德力者，方便智自在故。威神普覆大慈力者，波羅密行隨欲自在故。遍淨莊嚴勝
福力者，嚴淨佛土事功自在故。無著無依智慧力者，根本智自在故。定慧方便威神力者，發
起之根本自在故。普能積集菩提力者，總一切功德自在故。

　　此無學道菩薩在修行道中、所成就之八大自在力。或稱為菩薩十力。十力者，開定慧方
便為三。如是八大自在力者，必依下頌四力為因素故。

　　次因道四種亦稱為體

　　清淨一切善業力，摧滅一切煩惱力，

　　降服一切諸魔力，圓滿普賢諸行力。

　　一切善業有三：世間十善業，出世無漏戒定慧三學，利他六度四攝。如上一切，皆是菩
薩二利世出世間至善應作之業。但此善業之上，勿令小有我法執著之垢，依金剛般若法門、
慧行方便等，滌除清淨之。

　　復次，善業上所依附之我法習氣、清淨之方便者，在時時覺觀，慧照貪嗔邪見等諸煩惱
之相；若能識相，則能依法擇滅，是慧行入道之根本法則也。

　　復次，煩惱之生，多由外魔境界之力；若能降伏魔境，則惑業冰消，舉體清淨。降伏之
法有二：一者覺觀，識破則無；二者明理，色空不二，當體是空。又須道品方便分別次第行
之，乃堪得理應事。

　　復次，普賢諸行力者，聖道圓滿次第之大方便也。由彼智見，改觀境界，故名不思議解
脫。改觀境界云何？謂轉人為我，利人即利我，損人即損我；依此理論事修，轉依有力，深
入忘我，成平等大觀，起大圓智照，消伏外境魔事不依常法；由此於理於事，各各妙觀無礙
，所作利生成物、自在具力，十力次第現起。然必根據此四力為因、為體，尤重普賢次第之
門為方便入處，所謂見行相資、勝進無難。故稱為入不思議解脫境界普賢行願也。

　　二、外行用海八大成就

　　普能嚴淨諸剎海，解脫一切眾生海。

　　善能分別諸法海，能甚深入智慧海。

　　普能清淨諸行海，圓滿一切諸願海，

　　親近供養諸佛海，修行無倦經劫海。

　　內成自在之力，外現八大作用，作用深廣難測，故喻如海。以此事業功能之力，清淨莊
嚴諸佛剎界。接引解脫一切眾生，為眾分別演暢諸法性相，引入修行證得甚深之道，清淨一
切自證利他行上微細之垢，圓滿從初至後、依宿命隨念智通，如現了知前後所發二利勝願、
各各悉皆成就。佛以佛為師，最後大覺之際，一剎那得受十方諸佛一時灌頂加持，成就佛佛
功德智能具足無缺。以報恩故，時作親近供養剎海諸佛，如是從初至後，各各精進深修勝行
，雖經劫海，無厭不疲，亦無中止。此最後一句，更宜善憶，具足隨行。
　　總結

　　因果不二究竟之道

　　三世一切諸如來，最勝菩提諸行願，

　　我皆供養圓滿修，以普賢行悟菩提。

　　如是總結修道之法。以諸佛各各差別最勝菩提之願，為自修之願道，願道成滿，則佛道
究竟，因果一如故。又諸佛各各差別願道，此普賢大願莫不並攝；是故修此普賢行願、即同
諸佛願道，所證菩提、等同諸佛菩提。故稱佛佛道同，三世如來悉以普賢行願成大覺故。故
必以此義為修道之總歸。

　　現前迴向有三

　　一、尊高智行

　　一切如來有長子，彼名號曰普賢尊，

　　我今迴向諸善根，願諸智行悉同彼。

　　能代父母之勞，承父母之業，稱為長子。普賢行願菩薩宏宣正法、嚴淨佛土、救拔攝引
萬類有情、上體佛心、下行教化、代佛宣勞，亦稱長子。對於人人慈悲、事事善巧，故稱普
賢。前後學修之善能功德，皆當歸宿於此，並令滋長成就深厚。此之成就，慎願、健行。慎
願者，殷重尊敬普賢願道、勵力學習、以此發生圓妙之次第、而成後得勝智之用。健行者，
精進穩快無失，成就有義，而速獲修行之願果。是皆表顯諸佛之智行，以人表德，以德成人
。誰能依此修行利他，即是如來長子，引導後來，所以勉仁奮志，不自輕小之意也。

　　二、自他清潔無染

　　願身口意恆清淨，諸行剎土亦復然，

　　如是智慧號普賢，願我與彼皆同等。

　　前示尊高之智行，此顯清潔之體事。尊高不潔·則成憍慢狂蕩放逸之行，非智行也。智
行者，必三業恆淨，萬行潔白，住處清淨；如是亦曰自體三業戒見清淨，乃至威儀養命之一
切行為清淨；遠離五家，非處不入，剎土清淨。如是普賢智慧，悉是屬於律范。並非希奇巧
妙，真是希奇巧妙，故稱普賢，亦稱為智慧。應當時刻迴首照顧。

　　三、觀摩證入之師表

　　我為遍淨普賢行，文殊師利諸大願，

　　滿彼事業盡無餘，未來際劫恆無倦。

　　尊高濟人，自體動靜清白無垢，是為普賢慧行。成就一切上下諸根有情，發起無上菩提
勝心者，是文殊師利之願。文殊願多，然皆攝歸無上菩提。自修菩提，導引未來悉發菩提，
是文殊眾願之總相。（<bf>《千缽大教王經》</bf>中，有文殊十大願文，正恰合現在修行之用。）此
行此願在於經論，及他遠近隨機教化，示現化身、化語、化境，有無量嘉言、勝事、奇觀，
足以感發吾人身心，陶鎔習氣，憤志勤勇，制伏懈怠放逸。應各隨意攝持觀摩對治，為人演
說事像導入，稱為像教，止惡興善，心領無言。是故造塔、供佛、拜讚、莊嚴、稱名、念德、皆同此意。

　　<sarticle>後時迴向有四</sarticle>

　　一、修往生資糧迴向

　　戒定慧不息也

　　一我所修行無有量  二獲得無量諸功德

　　三安住無量諸行中  四了達一切神通力

　　五文殊師利勇猛智  六普賢慧行亦復然

　　我今迴向諸善根   隨彼一切常修學

　　往生不難，難在不具資糧。若備資糧，隨願定生。此中分別，照頌文次第：

　　一、 依戒定慧修修行，成就無量解脫大力，則不為生死煩惱而生往生障阻。

　　二、 依實行六度無量利他功德之大威力，則不為一切業障所障。

　　三、 安住無量諸行中者、定力也。不具定力，則臨時發起罣礙、希望、恐怖、而生障阻。

　　四、 具神通力，則能預知時至，且能譴除非天、非人、倒引、羅剎等害。

　　五、 文殊勇猛智者，菩提心引力也。是往生之正因 。力弱則不至，偏差則入他途。
必勇必智，善修久修。

　　六、 普賢行者，往生之彈射升舉力也。無此力必墮落。力弱則不至，動轉則易途，亦同前說。

　　如是六大往生資糧，隨其各各種種，皆是缺一不可，亦非臨時可以急辦購買，請人幫忙
亦要自己多分有力，不能一味靠人。是故最後一言說「隨彼一切常修學」者，精進無盡之意也。

　　二、解脫死有成熟法身　　先說法身

　　三世諸佛所稱嘆  如是最勝諸大願

　　我今迴向諸善根  為得普賢殊勝行

　　法身者，法界清淨功德之體也。於中分別有二：一者清淨自體，有情本具。二者依法顯
證，法行為體。法云何？戒、定、慧、解脫、解脫知見。行云何？即此五分法隨行解脫之力
也。是稱根本之教。別有殊勝不可思議解脫境界之法者，即此普賢行願之門也。然此法門亦
並攝一切根本教義，是三世諸佛成佛共同遊履之道，是故三世諸佛莫不稱嘆如是法門。如是
根本殊勝之法，能證清淨真如無我本體。法即是身，依法成身，通曰法身。如是應當迴向一
切修行之善根力，而令成就普賢勝行，即是成就本體法身，解脫死有。

　　次解法身之解脫

　　願我臨欲命終時  盡除一切諸障礙

　　面見彼佛阿彌陀  即得往生安樂剎

　　若欲命終之時盡除一切怖畏迷途、倒引顛墮、各種習氣魔業、死時障礙者，必當注重前
說資糧之力、及佛勝願撥取之力。

　　阿彌陀者，此雲無量光、無量壽。亦是無量諸佛相同，各各之清淨空性法身之本體也，
遍空時而無盡。普賢行行人修證之法身本體：與佛光明光光相照，稱為面見如來；光光互入
，稱為往生安樂剎土。云何而能互照互入耶？由佛慈悲大願之力，行者普賢信行之力，有不
思議之加持攝引，亦同體法爾相應故。<ask>問：</ask>未得法身諸中下品，云何可以往生耶？此是阿彌
陀如來大慈，悲愍群小無上方便普攝之門。若稍具信行之人，佛亦撥濟不捨。<ask>問：</ask>往生隨時
皆可，何故必待死時？往生者，亦名光明攝引救度。必須二種光相應。佛光遍在一切時處（
如母憶子），無時不應；若無應者（子不念母），攝照無功。必須自證真如（法界體亦法身
也），或善死捨受，或一時心一境性，清淨光明乃現。其時若具信知，則此剎那光顯，必得
相應鉤合，十念為多。信者信佛，知者不迷、決定，是為法身超死有之要義也。別則密教中
廣示光明往生法多，聞者要得灌頂，故今且止。又諸四部<bf>《阿含》</bf>、及別解脫戒律藏、定道
禪經、釋迦本師教諸弟子種種方便，令修光明觀證之法頗多。行者善體佛教，大心尋求，攝修盡善。

　　三、解脫中有成熟報身

　　我既往生彼國已  現前成就此大願

　　一切圓滿盡無餘  利樂一切眾生界

　　中有身者，死後生前中間所有之五蘊也。生前習氣剩餘之作用故，由彼內身外境，隨習
氣發動之力，變化不定。彼所緣境，除特殊習業所現不同外，總略為二：一者無見無聞；或
在黃沙暗雲風濤震吼之中，求依著而不得，恐怖漂流不息。二者隨習氣力見諸愛、嗔、境界
如生，然不暢意，彼方不相應合故。復多自種外現各種可怖有情，倒引鬼神，擎捉打殺，壓
沖吞食，追逐無邊曠野長河廣池之中，如人魘夢，變相萬千，剎那多狀，應接困疲，不得安
息，恐怖萬狀。若善修習普賢等行諸修行人，由習氣力故，所現多是自他二利之事，決無上
說恐怖障礙之事。而複本具光明，得佛接引，見彼淨佛國土莊嚴，發起自心勝信愛樂，普賢
大願。乘此信樂之中，勝心願力一時得成，勝境親見，歡喜無疑故；乃至悲心廣發，利樂眾
生之類，一切功德圓滿無餘。

　　報身成就

　　彼佛眾會咸清淨  我時於勝蓮花生

　　親睹如來無量光  現前授我菩提記

　　復次，見彼佛國大眾咸皆清淨盛德莊嚴。以此忻慕感動功能修行習慣，自心內發淨潔莊
嚴之想。復賴彌陀願力加持，乃至自體變生殊勝大蓮花中，形貌或同大眾，或似先修之本尊
清淨形體，威光莊嚴，報身成就。面見彌陀，禮讚同樣，親近承事，聞佛說法，開圓只見。
佛光加佑，陶鎔細習，潔白圓滿一切功德。現前得佛授記，必定得阿耨多羅三藐三菩提。

　　四、解脫生有成熟化身

　　蒙彼如來授記已          化身（相明）無數百俱胝

　　智力（力明）廣大遍十方    普利一切眾生界

　　生有者，謂彼中有有漏習氣流浪漂沉，逢緣受生，同聲相應，同氣相求。人類生有，顛
倒入胎，胎獄受苦，出胎恐怖，忘失先路，由迷積迷，輾轉增苦。如是生有身者，是從顛倒
趣入輪迴。化身道者，以利他力而顯化身化語。悲心起用，非從業力。此中分別有二：一者
相明身，所化身形無數，作利益於他之相。一這力明身，所化智力廣大，教化攝他，成就有
情利益之事。引經以明義：

　　<bf>《楞伽阿跋多羅寶經.一切佛語心品之三》</bf>

　　爾時世尊。告大慧菩薩摩訶薩言。意生身份別通相。我今當說。諦聽諦聽善思念之。大
慧白佛言。善哉世尊。唯然受教。佛告大慧。有三種意生身。云何為三。所謂三昧樂正受意
生身。覺法自性性意生身。種類俱生無行作意生身。修行者了知初地上增進相。得三種身。
大慧。云何三昧樂正受意生身。謂第三第四第五地三昧樂正受故。種種自心寂靜。安住心海
。起浪識相不生。知自心現境界性非性。是名三昧樂正受意生身。大慧。云何覺法自性性意
生身。謂第八地觀察覺 了如幻等法悉無所有。身心轉變。得如幻三昧及餘三昧門無量相力
自在明。如妙華莊嚴。迅疾如意。猶如幻夢水月鏡像。非造非所造如造所造。一切色種種支
分具足莊嚴。隨入一切佛剎大眾。通達自性法故。是名覺法自性性意生身。大慧。云何種類
俱生無行作意生身。所謂覺一切佛法緣自得樂相。是名種類俱生無行作意生身。大慧。於彼
三種身相。觀察覺了應當修學。爾時世尊欲重宣此義。而說偈言

　　非我乘大乘   非說亦非字

　　非諦非解脫    非無有境界

　　然乘摩訶衍    三摩提自在

　　種種意生身   自在華莊嚴

　　此顯佛壽無量之因

　　乃至虛空世界盡，眾生及業煩惱盡，

　　如是一切無盡時，我願究竟恆無盡。

　　此是總攝前後化度之願無盡，亦顯壽命無量之因也。

　　功德有九

　　一、功德殊勝較量

　　十方所有無邊剎，莊嚴眾寶供如來，

　　最勝安樂施天人，經一切剎微塵劫。

　　若人於此勝願王，一經於耳能生信，

　　求勝菩提心渴仰，獲勝功德過於彼。

　　此之二頌，初顯無邊供養之大功德。次則較量如是功德、不若聞此殊勝願王功德之一念
之信心，及一念渴仰菩提之功德。何以故？此普賢行願者，是大乘法門之家教，是佛佛共同
成佛要訣，通達不思議解脫大華嚴經一切三昧門、一切陀羅尼門、前後次第、諸道方便，乃
至俗諦善法，無不並示。若誰聞此殊勝妙行，信心渴仰，依法起行，決定成佛。但極難聞、
難信、難行。此顯見聞信仰發心之益也。

　　二、現生及臨終往生之功德

　　（親近善知識）

　　即常遠離惡知識，永離一切諸惡道，

　　速見如來無量光，具此普賢最勝願。

　　前較信聞之功德，此顯具願修行之功德。分三：一者遠離惡知識者，是斷善根之利器。
惡道之引導人，近之則必遠善親惡，見惡行惡而不覺知。如是親近善知識，以普賢圓鏡照察
，擇不受其顛倒，是人生大幸也。二者既離惡友，親近善友，真實加修，願中最重三業淨行
、正教正見、現前不入邪途犯戒，死時無畏，死後亦永離惡道之險也。三者臨終正願，願與
願合，感應不虛，如前三身中廣說，自然善生成就。

　　三、他生勝報之功德

　　（附有勝生功德頌）   （附有十六殊勝福德）

　　此人善得勝壽命，此人善來人中生，

　　此人不久當成就，如彼普賢菩薩行。

　　此接前文言，具修普賢行人，未即往生者，現生健康身強，福緣善具，壽命延長。死後
乘願再來，生嚴浮提人中，續行普賢大願不久必成。何以故？嚴浮提人具速成佛之殊勝種行
故。如<bf>《大般若經》</bf>中說，嚴浮提人有十六種殊勝福德因緣，能於現生證大般若各種功德故。

　　附  勝生（壽命）功德頌（出律藏中）

　　「入胎一、住胎二、與出胎三、三時正知不顛倒，母愛四、父德五、福享全六，具戒七
出家多親屬皆良善八。身全壽康九、正見具十，身心調柔十一、心安定十二，眾中賢表十三
、毅力雄十四，色身莊嚴十五、解脫易十六。」

　　附   南嚴浮提士夫特殊福德十六種（出般若中）

　　特能殊勝親近供養如來等。

　　特於般若波羅密、能起作意（生趣味）。

　　於無生法忍、能得。

　　於所應（能）作之菩提、及能作菩提諸法，能無所緣。

　　十善等、及無色之修習悟入，易作易得，特別超勝。

　　鄰次諸天。

　　自能鎮伏諸魔勢力。

　　與導師及相同之士夫共一處住。

　　學處悉皆清淨，一切事相具足方便善巧。

　　具足成就如來種性（悲心，菩提心）。

　　能得佛果之因相具足（諸波羅密等）。

　　與波羅密反背（自利）方面、心意不生。

　　色等及俱有之觀察心非熾然生。

　　波羅密法普攝能正知。

　　一切圓滿成就能得。

　　正等圓滿菩提，相近轉成。

　　四、消滅罪障之功德

　　往昔由無智慧力，所造極惡五無間，

　　誦此普賢大願王，一念速疾皆消滅。

　　此顯消滅業障之功德殊勝也。佛說若人成就五無間大罪者，聞法修行，障重無功。是義
云何？謂無間大罪成就，是能妨害一切有情多分善根增上，隨增成辦眾罪惡行多類惡業。以
罪境罪行作用流傳廣遍故，故稱無間。如他之有情以此因緣輾轉造行惡業不息，皆由自身造
因惡行而生。彼之罪行又令他人輾轉生罪，如是自分罪力亦隨之增長無窮，無間無息，頭緒
紛縈，無從拔濟，無方遮止，橫遍豎通，隨時空而無盡也。是故必以遍空時無盡之有情上，
發無盡大行大願而對治之。問云：如是大罪一念速能消滅耶？由彼造因是由無始一念無明故
，今亦由一念覺明之願力，故成對治。譬如千載暗室，一燈剎那而除彼暗，明破無明頓然顯照故。

　　五、勝生出家成道之功德

　　族姓種類及容色，相好智慧咸圓滿，

　　諸魔外道不能摧，堪為三界所應供。

　　初顯勝生功德同上所說。次明成佛三無數大劫，最後之百劫修相好，相好圓滿，坐菩提
座。此中因相，多攝律中威儀功德感發，亦說為別解脫微細果德圓滿具足。次明智慧圓滿者
，總攝三智。初一切根本體智；次一切道種智，或稱道相智；三一切種種智，或稱相智。三
智圓覺，稱為大覺。內降諸魔，定道具足故；外治外道，慧力具足故。不為魔外所治，堪受
三界人天供養。亦是戒定慧三學真正圓滿具足功德也。

　　六、究竟成佛功德

　　速詣菩提大樹王，坐已降服諸魔眾，

　　成等正覺轉法輪，普利一切諸含識。

　　接上所述，以悲愍眾生苦痛故，速詣道場而證菩提。以勝靜慮降伏魔眾，以如實平等無
上正覺轉大法輪，所謂證得一切有情皆具如來智慧德行、而不自證。本無眾苦，悉由貪嗔我
慢而生苦痛。四十九年開曉愚昧，無說而說；乃至分身萬類，普利一切含識之倫，成佛究竟。

　　七、凡情難思之十法行功德

　　若人於此普賢願，讀誦受持及演說，

　　果報唯佛能證知，決定獲勝菩提道。

　　上說聞信渴仰、現生臨死、他生勝報，乃至勝生出家、降魔成道、法輪無盡、普利含識
、一串相續之功德，如實輾轉輪次效用發生之理。今則更顯入門之到。十法行中，隨取一門
以為入處，皆得成就大願。若並十法行而行之者，其功德果報唯佛親證難言。此人決定獲得
無上菩提之道，成佛無疑。十法行者：一書寫、二供養、三施他、四聽聞、五披讀、六受持
、七開演、八諷誦、九思維、十修習。

　　八、念誦之特別功德

　　若人誦持普賢願，我說少分之善根，

　　一念一切悉皆圓，成就眾生清淨願。

　　此顯十法行中讀誦功德，最易亦圓。若能一轉成就願中所有成佛善根始終功德，而且無
間常誦，餘九法行亦能隨緣次第而興，乃至一切具足。若以此念誦功德迴向世間，自他滅罪
增福，修行資緣成辦。在家增長財祿壽考，無病身輕、安祥自在、眷屬如意、碩德莊嚴，凡
是世間好願一切皆成。

　　九、迴向三有往生淨土

　　我此普賢殊勝行，無邊勝福皆迴向，

　　普願沉溺諸眾生，速往無量光佛剎。

　　此總迴向。以此勝行無邊勝福，自分不享，迴施諸道沉溺五欲造業受苦之一切有情，消
滅眾苦，速得往生阿彌陀佛極樂世界，成就種種功德莊嚴。　　吉祥圓滿

　　此頌文解釋者，

　　釋迦如來教下比丘弟子法名能海，於己丑年在峨眉山磚殿普賢願王裝藏開光法會中講演
，隨行作釋未競，會畢下山，無暇續筆，乃於辛卯年八月、在北京德勝門外黃寺資福院圓成
之。維願自他，依教行持，次第不錯，精進不怠，直至成佛，永無退轉。作者自識發願如是。

　　上海佛學書局<bf>《能海法師全集第三輯》</bf>：之四<bf>《普賢行願品頌解》</bf>
======
<章 f="能海上師/普賢行願品文頌科解——能海上師.pdf">普賢行願品文頌科解</article>

======


<article>《寶相讚》</article>能海法師 集序
    學習佛道始終之要，必依於三寶之體系學習。初中後時，義有所歸，理不離亂。本
宗傳承修學次第之方便者，總分四門：
    一  法相門。即今所學之寶相讚，總釋三寶之體相名數故，不致籠侗。
    二  法性門。依彌勒菩薩<bf>《寶性論》</bf>，了知自性三寶一切有情平等之理，鼓勵向上。
    三  次第門。依菩提道次第，明此入修之理事緊要作法，攝理歸宗。
    四  止觀門。依三皈依觀法，為皈依始終攝修之總境，成就戒定慧等五法蘊之最
初方便大路，免得流浪無家可歸。
 <sarticle>三寶總讚</sarticle>
<je>一  讚佛寶</je>
            諸一切種諸冥滅，大悲三智十力身。
            法界虛空一切種，如其所有盡所有。
            無上正等正覺知，觀諸眾生同一子，
            我今皈依永皈依，皈依佛道誓願成。
<je>二  讚法寶</je>
            佛說三藏十二部，教證名言諸軌持，
            流轉還滅體相用，名詮旨趣等隨行。
            諸乘道地一切證，能依所依因果等，
            我今皈依永皈依，皈依法門願修證。
<je>三  讚僧寶</je>
            三賢十地四果向，剃髮染衣具戒者，
            三乘四部八大子，從佛轉輪聖比丘。
            龍樹無著執金剛，法王第二露桑札，
            大悲法流恩師眾，出家得戒傳法尊。
            具戒定慧解脫等，度生大願流無盡，
            我今皈依永皈依，願斷煩惱度有情。
寶相讚   即是皈依三寶始終學修攝要頌之體相讚廣解，亦名聖教法相初基。
南無文殊師利菩薩
<je>一  讚佛寶</je>
諸一切種、諸冥、滅     [(一)解诸(二)解一切种冥(三)解诸冥(四)解灭](一)解諸
            諸謂諸如來，具足三德者，由能破暗昧，故稱為冥滅。
(二)解一切種冥
            一切種冥者，諸於諸境界，極遠時處等，及諸法義類，
            無邊眾差別，智所不及愚，能覆於實義，及障真見故。
            不識赤鹽等，如來永對治，一切境界冥，究竟證無生。(三)解諸冥
            諸冥貪瞋癡，慢疑身邊見，見取戒禁取，邪見等使十。(四)解滅
            是煩惱根本，隨流又二十，如是惑等盡，乃至習氣離。
大悲、三智、十力、身        [(一)解大悲(二)解三智(三)解十力(四)
解四身](一)解大悲

<je>一</je>
悲者言拔苦，生法緣無緣，生者從他生，凡外等皆具。
<je>二                          三</je>
法緣觀無量，從佛言教生。無緣無所藉，不忍非希冀，

大悲盡有情，等心不差異，遍空際時間，悲流恆無盡。
(二)解三智分三
            聲聞一切智，菩薩道種智，圓滿大覺尊，一切種種智。
<je>一  一切智</je>
            一切謂內外，唯有十二處，諸聲聞緣覺，依一切法體，
            修無常苦等，作十六觀行，乃至斷我執，證三道體智。
<je>二  道種智</je>
            云何道種智，凡諸聲聞道，及成如來道，一切道生起。
            一切道現證，如是斷證門，道所作之願，及滿眾生願。
            莊嚴淨佛剎，至正等現邊，諸道種種智，是菩薩所作。
            依於一切乘，定出離成辦，證未究竟成，度他苦為果。
<je>三  一切種智</je>
            圓滿大覺尊，一切種智者，若一相一名，或一抉擇者。
            盡其所有法，此何相何名，應云何抉擇，如來同一時。
            不待少思維，各各現量知，而無有錯失，是為如來智。
            依諸法無生，悲心利有情，於正等現邊，究竟無加行。
            以何因緣故，如來有所為，若起一切智，即如聲緣等。
            若起道種智，即同諸菩薩，或起一切種，一一智所應。(三)解十力
<je>一          三世因果名為處，我等自性為非處，</je>
             能悉了知真實義，第一處非處智力。
<je>二          過去未來現在世，所有一切善惡業，</je>
             能悉了知無不盡，第二三世業報智。
<je>三          諸禪解脫及三昧，雜染清淨無量種，</je>
             能悉了知入住出，第三諸禪解脫智。
<je>四          隨諸眾生根力鈍，如是種種精進力，</je>
             能悉了達分別知，第四諸根勝劣智。
<je>五          一切眾生種種解，心所好樂各差別，</je>
             如是無量能悉知，第五種種解智力。
<je>六          眾生諸界各差別，一切世間無有量，</je>
             能悉了知其體性，第六種種界智力。
<je>七          一切有為諸行道，一一皆有所至處，</je>
             悉能了知其性實，第七至處道智力。
<je>八          一切世界諸眾生，隨業漂流無暫息，</je>
             能得天眼皆明見，第八天眼無礙智。
<je>九          過去世中曾所有，如是體性如是相，</je>
             能悉了知其宿住，第九宿命無礙智。
<je>十          一切眾生諸結惑，相續現起及習氣，</je>
             能悉了知究竟盡，第十永斷習氣智。(四)解四身
<je>一  自性身</je>
            能仁自性身，無漏法為體，得、成、稱遍淨，本自性具有
            云何淨轉淨，許性不異故。
<je>二  智法身</je>
            法性不異本，安立種種異，以無戲論智，無漏淨念體。
            共菩提品及無量，種種解脫解脫竟，
            四禪四空滅盡等，十盡或云徧處定。
            威勢鎮伏生處者，最極分辨勝處八，
            煩惱滅除願智滿，各各神通正等明。
            一切種等四智體，十自在及十智力，
            眾中說法無畏四，唯佛不共法十八。
            身口意無失，心無有不定，異相不知捨，不滅法六種。
            慾念勤智慧，解脫解脫智，三業隨智行，了三世無礙。
            習氣正真淨，心生唯大悲，一切種智性，稱為法性身。
            法性身所作，最極廣大故，如是遍圓滿，世尊更立名。
<je>三  受用身</je>
            能仁受用身，以色法為體，相好三十二，隨形好八十。
            為地上菩薩，或樂受用身，淨土修行者，隨彼而顯現。
<je>四  應化身</je>
            若凡諸有中，盡種種有情，作種種利樂，應化不同倫。
            無染大貪流，相續恆無盡，復由修持力，般若佛母等。
            勝義等三身，俗智受用身，作所依顯現，是為應化體。
            盡輪轉所有，於中無貪愛，及善解脫者，而興於四攝。
            令彼諸煩惱，行相淨或證，盡有情義利，施等彼岸淨。
            佛道自性空，二無我之證，安立所緣無，圓滿眾生願。
            菩提道不謬，證得大菩提，佛剎土嚴淨，決定利有情。
            四無量等心，佛所依功德，任何菩提支，諦見斷顛倒。
            彼體無之理，及行相清淨，調伏非調伏，二者無差異。
            示現佛涅磐，利他及自利，二利等事業，名法身大用。
法界虛空一切種       [(一)解法界(二)解虚空(三)解一切种]
(一) 解法界
            法界即此心，所緣諸現相，有情界及器，有情界有十。
            六凡四稱聖，由諸界聖凡，心力緣所生，無始亦無作。
            九有有情居，說名器世界，是惑業之果，凡夫莫能外。
(二) 解虛空
<je>一          有法不生滅，豁虛無障礙，性常屬真實，名虛空無為。</je>
<je>二          又由無漏智，擇別於諸法，斷除諸障染，曰擇滅無為。</je>
<je>三          性一真法界，本自性涅磐，或緣缺不生，說為非擇滅。</je>
(三)解一切種
            一切謂眼耳，鼻舌身心意，色聲香味觸，法處等十二。
            種種謂性、相、體、能力、作用，諸因緣果報，本末究竟等
如其所有盡所有
            十二處隨一，性相等遍了，如其所有性，盡其所有相。
無上正等正覺知
            凡夫無所知，邪外顛倒知，諸聲聞緣覺，非正真淨等，
            菩薩知有上，如來無與等，能知能正知，等知亦無上。
觀諸眾生同一子
           悲眼觀眾生，不了法真實，誤失由我癡，繼生於我見。
           我愛我慢等，斷常諸計執，怨親起嗔貪，取捨造眾業。
           隨苦樂諸趣，浮沉無已時，惑業苦如系，動轉力唯識。
           車輪上復下，有頂又阿鼻，上難就下易，連縛十二支。
           樂眾苦火宅，耽湎而嬉戲，不畏蛇蟲毒，魑魅猛火起。
           佛世間之父，愍諸六道子，善惡賢愚類，等念無差別。
           大悲方便語，四十九年說，制律建伽藍，修行諸軌儀。
           令諸眾生類，知三世極苦，悉究竟皈依，明黑白業道。
           依四諦等法，求決定出離，使發無上心，得究竟菩提。
我今皈依永皈依
           一切法無我，我隨世立名，表能皈依者，補特伽羅位。
           皈依如來竟，世世不捨離，直至菩提座，永不皈依餘。
皈依佛道誓願成
           由何故皈依，為斷諸煩惱，學法度眾生，佛道誓願成。
<je>二 讚法寶</je>
佛說三藏十二部  [(一)解三藏(二)解十二部](一)解三藏
           素怛纜曰經，毗奈耶曰律，阿毗達磨論，攝多無盡藏。
           以次第貫串，表人事緣起，顯真實相性，論心戒慧道。
           流出由佛力，大悲及無畏，雜說及學處，別諸法自共。
           令初種善根，令善根相續，相續得成熟，分別說三藏。
           始業入正法，串習令受持，通達超作意，增上三學處。
           弟子天等說，佛忍符法印，從一智海生，同一悲源流。
           等力無畏故，故皆稱佛說，三藏隨依一，皆互攝餘二。
(二)解十二部
<je>一          法本為契經，直說種種義，如縷貫眾花，契機亦合理。</je>
<je>二          令經義更明，受持易堅固，忘失諸晚來，故佛復重頌。</je>
<je>三          廣造眾惡業，必當墮惡道，弟子當作佛，是等名授記。</je>
<je>四          如來常隨眾，解甚深法義，直說略前後，便諷誦孤起。</je>
<je>五          若有深妙義，欲宣無問者，佛自開端由，稱無問自說。</je>
<je>六          因何說是經，以何事結戒，起佛語之緣，說明為因緣。</je>
<je>七          世間相似語，柔軟意淺深，由此入深法，說名為譬喻。</je>
<je>八          說過去人事，說名為本事。</je>
<je>九          若現在人事，而起先因緣，說名為本生，未來從現過，是故不別說。</je>
<je>十          方廣廣大說，諸法性相等，初中後次第，具足滿分說，如大般若等。</je>
<je>十一        放光劫變易，希有諸了義，凡小不常聞，說名未曾有。</je>
<je>十二        廣析法相性，問辯入深微，佛說或弟子，皆稱為論議。</je>
教證名言諸軌持
           教體說及聞，自他修果證，名句並言文，法義之所依。
           法者謂軌持，能持執自體，令他解不異，諸言攝無餘。
           三藏總聚集，文相分十二，內體唯證教，修行之所依。
流轉還滅體相用 [（一）解流转（二）解还灭（三）解蕴处界（四）解四圣谛
（五）解十二缘起（六）解六度]總解
江河急駛，往而不回，出無明淵，成三界流，
欲流有流，見流癡流，漂溺有情，戀莫能住，
<je>十二因緣，河身宛轉，惑業苦果，流勢洄旋，</je>
<je>三苦六道，轉變不停，思反彼岸，涸無明源，</je>
息諸流注，不隨洄旋，離苦漂沒，說為還滅。
解流轉
名                         體
流轉亦有為，生住異滅故，或苦集斗諍，蘊處界為體。
相                         用
<je>三界九有情，是流轉苦相，惑業苦互興，是流轉之用。</je>
解還滅
名                         體
還滅息眾流，或稱為滅道，其體即涅磐，或諦緣度等。
相                         用
<je>五道十地階，果向等為相，道品諸方便，說為還滅用。</je>
（三）解蘊處界
說蘊唯有五，色受想行識。色蘊分能所，能造屬大種，
名地水火風，性堅濕暖動，持攝熟長用，遍而能作種。
所造謂五根，五境及無表，眼耳鼻舌身，色聲香味觸。
根者自在義，主宰或增上。對根者屬境，所緣各各分。
無表從身語，表業之所生。善不善無記，業或種子稱，
或說法處色，意所緣之境，極迥微定果，受所引徧計，
能所猶父子，造者生因義。受蘊性領納，隨觸苦樂捨，
苦生時欲離，樂滅時欲合，捨不生離合，或說六受身。
能增勝取境，安名曰想蘊。行蘊又分二，相應不相應，
相應名心所，各從心王命，徧行五謂觸，作意受想思。
別境起不起，欲解念定慧。善謂信慚愧，無貪等三根，
勤安不放逸，行捨及不害。煩惱貪瞋癡，慢疑不正見，
不正見復五，身見及邊見，見取戒禁取，四餘名邪見。
隨煩惱謂忿，恨覆惱嫉慳，誑諂與害憍，無慚及無愧，
掉舉與昏沉，不信並懈怠，放逸及失念，散亂不正知。
不定謂悔眠，尋伺等各二，日光鉗取物，心用五十一。
不相應行得，命根眾同分，異生無想定，無想報滅盡，
名句文身等，生老住無常，流轉與定異，相應及勢速，
次第時方數，和合不和合，無質非能緣，生滅非無為。
依王所及色，分位差別假，識從根立名，各起了別用，
眼耳鼻舌身，唯了自性境，有分別計度，隨念稱為意，
或更說末那，阿賴耶等識。諸識生長門，立為十二處，
種種相煩多，分別攝為界，十二加六識，故數有十八。
聚生門種族，是蘊處界義，愚根樂三故，說蘊處界三。
（四）解四聖諦解諦
（不）        （無）
云何名為諦。不顛倒實有。無變易二行．不更起相違。
文義亦相稱，治身見斷見，常見無事見，亦治四顛倒。
執三界為樂，佛說苦聖諦，邪因自在等，佛說集聖諦。
壽長執永生，佛說滅聖諦。裸體吞金石，投岩事水火，
吐納堅固身，練氣調精神，解脫失方便，佛說道聖諦。
觀生死過失，觀涅磐安穩，分別世出世，各各因果分。解聖
離貪等自在，超常不生義，聖人之所生，亦出生諸聖。解苦
觀受唯是苦，苦樂行或八，苦苦謂生老，病死怨憎會。
樂苦愛別離，及求不得苦，行苦五取蘊，相續最難知。
生為眾苦依，變壞為老苦，病苦困逼身，死苦諸根壞。
厭惡怨憎會，可愛痛別離，希求不遂願，相續轉增勝。
苦苦眾皆厭，樂苦最難知，輕苦或變易，對苦作樂觀。
或暫樂長苦，或苦多樂微，如壞井蛇泉，刀蜜鉤毒味。
輪王樂四洲，針刺即感痛，鮮衣上味污，少苦敵多樂。
苦屬剎那性，故說苦無常，由惑業系取，不自在說苦。
他主宰實無，故說苦為空，諸苦無自性，故說苦無我。解集
信解苦諦已，顯苦隨屬因，苦諦如機關，動力說名集。
不出生死牢，貪愛堅鎖系，求出生死獄，應斷諸縛集。
渴愛說名集，亦平等聚生，執梵天自在，時性大空等。
鄰虛合流注，不了緣生義，破邪因無因，而說於集諦。
集諦又四相，集因諸惑種，集集說為業，如瘡漸次發。
集生痛苦起，猶如忽被刺，集緣三相助，邏卒守罪人。
從生乃至死，逼令造眾業，作眾多戲弄，世智莫能越。解滅
<je>一    二    三   四</je>
滅有多種義，唸唸及相違，中間無生等。云何唸唸滅，
有為剎那謝；相違謂有為，性乖用不起，由施戒定等，
貪嗔暫不生，說為中間滅，無生滅因盡，惑等永不生。
又無為無下，無流及真諦，彼岸及聽細，難見及無偽。
無諍斗無失，無譬無戲論，寂靜不死露，極妙止安善。
愛盡及希生，無枉未曾有，無災害涅磐，不思議不生。
無跡非作者，無憂住無等，無求及無邊，微細及無損。
離欲染潔淨，解脫非依住，非對無等等，無害甚深細。
難解能度彼，無上聖勝果，無畏怖不捨，徧滿難稱量。
無數貞不破，為尊應讚仰，為捨皈依處，無諍無虛假。
無垢除闇燈，樂無墮及洲，不動無所有，無作種種名。
滅謂滅我相，斷煩惱之離，解脫言苦盡，妙善阿練若。
是境是能作，空無願無相，離三作成就，此決定出生。解道
道者趣菩提，體智之能作，道品多屬用，順理諸方便。
戒定慧等學，心住理能行，由修解脫行，能生盡苦智。
<je>三十七助道，四念處正勤，及四如意足，五根五力等。</je>
<je>七覺八正道，略為四念處，開則三十七，更廣復無盡。</je>
不以一種藥，而治眾病故，餘無量修法，皆攝在此中。
（五）解十二緣起（出<bf>《俱舍論》</bf>）
無我唯諸蘊，煩惱業所為，由中有相續，入胎如燈焰。
如引次第增，相續由惑業，更趣於餘世，故有輪無初。
如是諸緣起，十二支三際，前後際各二，中八據圓滿。
<je>一            二  三                  四</je>
宿惑位無明，宿諸業名行，識正結生蘊，六處前名色。
<je>五                          六</je>
從生眼等根，三和前六處，於三受因異，未了知名觸。
<je>七           八                        九</je>
在婬愛前受，貪資具婬愛，為得諸境界，遍馳求名取。
<je>十                                 十一
       十二</je>
有謂正能造，牽當有果業，結當有名生，至當受老死。
傳許約位說，從勝立支名，於前後中際，為遣他愚惑。
<je>三煩惱二業，七事亦名果，略果及略因，由中可比二。</je>
從惑生惑業。從業生於事。從事事惑生。有支理唯此。
於前後中際，為遣他愚惑。三煩惱二業，七事亦名果，
略果及略因，由中可比二。從惑生惑業，從業生於事，
從事事惑生，有支理唯此。
（六）六度頌  依<bf>《大乘莊嚴經論》</bf>施
無貪善根勝思惟，以己身物施受者，
施物成就財增益，施身經中說五事，
壽命容色身力強，安樂辯才皆增上，
自他二攝圓菩提，身物苦集不堅性，
法施自他醒愚迷，善習財法無畏施。戒
具足受學諸學處，求涅磐道滅諸有，
戒果人天無憂惱，次第住心成等持。
任持功德如大地，止息一切煩惱熱，
遠罪緣起離憎怖，福資具足慧相應。
身口意業善淨行，揭磨受得法得二，
法得定共得定生，道共得果無流等。忍
仇怨不報耐眾苦，法忍智生三次第，
依大悲因依法起，法言持戒多聞慧。
經說忍德五果相，少憎少嫉護他意，
喜樂臨終無悔恨，往生人天善道行，
<je>二利速成行難行，具足最勝無上稱。</je>精進
善業勤修正勇猛，信心欲樂堪劬勞，
念力定力對治生，善法樂住離雜染，
<je>三學身心無間重，精進品類七種分。</je>靜慮
調心內住念無忘，不失所緣巧精進，
生起喜樂離退失，五通現得住三住。
施戒天住無量梵，三空三乘聖者居，
諸法上首定相應，有尋有伺唯有伺，
無尋無伺三類地，喜俱樂俱捨念俱。般若
離邪離世正擇知，依定持慧如實解，
流變垢染善脫離，抉擇世出世間智。
大出世間之慧命，無上正知慧命者，
正說正法正緣生，諸法無匹勝中勝。
名詮、旨趣等、隨行  [（一）解名诠（二）解旨趣（三）解究竟旨趣（四）解随行]（一）解名詮
能詮自性名句法，憶持不忘精刻記，
所詮差別眾法義，性相分別界地等，
總別同異善分攝，理符三支無過失。（二）解旨趣
教證法法具宗要，各各因由各各理，
反正順違取捨知，心善抉擇不移義。
（三）解究竟旨趣
大乘究竟之旨歸，平等普攝盡有情，
無上正等正菩提，教證宗要各各具。（四）解隨行
識相明宗究竟知，依法起修次第正，
初中後善入住轉，容易不倒不遲漫，
遠離癡盲我慢行，不了次第五見等。
諸乘、道、地、一切證  [（一）解诸乘（二）解五道（三）解十地（四）解一切证]（一）解諸乘
乘者言教體，佛說如筏喻，八萬四千門，依悉檀攝機。
分大小顯密，皆同法同性，同說同解脫，多乘唯一乘。（二)解五道
<je>一 資糧</je>
<je>五道先資糧，資糧有十七，悲心施等六，止觀諸所有，</je>
兼運不離道，悉方便善巧，福慧二資糧，道總持十地，
對治行資糧，行次第應知，集積資糧富，快迅而無阻。
<je>二 加行</je>
加行煖頂忍，勝法十六現，空無我行緣，利他功德見。
<je>三 見道</je>
見道見未見，四諦忍智全，四相無所緣，了修道方便。
<je>四 修道</je>
修道指甚深，甚深般若證，若生若滅等，真如與正智。
智行等無二，方便善巧深，四九三十六，佛最極清淨。
<je>五 無學道</je>
<je>二十種僧數，最後聲緣位，體性二種分，謂有為無為。</je>
云何為有為，謂於彼果得，及彼應得得，謂無學根力。
<je>八正、正解脫、正智</je>
無學眾尸羅，無學五善根，無學十種法，及彼種類中。
<je>一切無學法，有為羅漢性，無為阿羅漢，永斷貪瞋癡。</je>
諸煩惱悉盡，超一切趣心，斷一切道業，三毒火息靜。
焦渴永止息，離驕不放逸，無明窟宅破，過渡四瀑流。
無上究竟寂，無上愛慾盡，離滅得涅磐，無為羅漢性。（三）解十地聲緣地
地說八或十，大小分合異，名位應當知，起正信勝解。
<je>一                         二</je>
聲緣種性地，隨流八忍得，稱名八人地，預流得見道。
<je>三                         四</je>
稱名為見地，能斷三徧行，一來果薄地，多分貪等離，
<je>五                         六</je>
不還離欲地，盡斷下分結，得入羅漢向，名為作證地。
聲緣羅漢果，第七第八地，菩薩第九地，佛地等為十。
決定聲緣人，止第七第八，迴心向大者，須第九第十。菩薩地
           大乘初發菩提心，即學菩薩佛地事，
           不離聲緣根本學，二利互成不思議。
<je>一初極歡喜地</je>
           極喜十法應修治。
<je>二離垢地</je>
           離垢八法善思惟。
<je>三發光地</je>
           發光五法常安住。
<je>四焰慧地</je>
           焰慧十法不捨行。
<je>五難勝地</je>
           極難勝十遠離性。
<je>六現前地</je>
           現前地法有十二，前六圓滿後六離。
<je>七遠行地</je>
           遠行應捨二十種．圓滿通達又二十。
<je>八不動地</je>
           不動四法應圓滿。
<je>九善慧地</je>
           善慧四法具足成。
<je>十法雲地</je>
           法雲十二佛無異。
（四）解一切證
此諸乘道地，親經歷實踐，與聖教無違，不自私蠻幹，
信戒聞捨慧，五種資糧根，親修得證淨，具力引他行』。
戒定慧三學，能學能修成，能引導攝他，能所作殊勝。
身依別解脫，心解脫四定，慧解脫般若，達無我空義』。
如是諸解脫，依正教正士，依自力實修，能精勤策勵，
心安住八正，解脫知見具。若未知當知，未見見諦理，
預流支、證淨，證正性離生。云何已知根，謂已見諦等，
信勝解見至，自身得證諦。云何具知根，得無學慧等，
慧解脫身證，現觀住法樂，此三無漏根，如法善修證。
知遮知表詮，知中斷救正，知取、捨、隨、三，身經歷調練
日夜法隨行，升進入深趣，隨機示方道，依傳習實驗』。
能依所依因果等
能依修證位，所依教證等，初發入道心，道中經次第，
前前等為因，後後為果證，行程知方道，前後勿錯失。
我今皈依水皈依  皈依法門願修證
皈依謂順忍，法門正宗義，次第若金剛，願獲般若體。
<je>三 讚僧寶</je>
<je>三賢、十地、四果向  [（一）解三贤（二）解十地（三）解四果四向]</je>（一）解三賢1住位
開發圓滿菩提心  安住勝乘不退轉2行位
精進斷修無間行，得入無盡寶藏者。3向位
隨事隨境真俗行，學修解證福慧等，
<je>一切時處不忘念，迴向般若眾生位。</je>4合說
成就十地資糧住，加行要點難行行，
作意極難空不空，能住能行能迴念。（二）解十地
地者佛地稱，進入階梯十，皆是佛行境，作菩提次第。
（1）初歡喜地
勝業善修治，得自他歡喜。（2）離垢地
勤求善思惟，修習令圓正。（3）發光地
名聞普發光，慚愧我慢等。（4）焰慧地
正住阿練若，無雜無沒滯。（5）難勝地
正定所遠離，八法必能勝（6）現前地
成就波羅蜜，趣大心真實。（7）遠行地
更遠行不易，離執怖二十。（8）不動地
<je>一切堅不動，能行四法具。</je>（9）善慧地
自義生功德，他義亦悉能。
（10）法雲地
善生功德全，法雨遍大千，具大地功德，與佛位等齊。
（三）解四果四向預流支
<je>一</je>
初果向末入，佛說預流支。以親近善士，令疑斷智生
<je>二</je>
愚人成智故。依此聞正法，四諦八正等，此威猛一趣，
<je>三</je>
如鳥路清虛，牟尼定所行。思維了實義，諦理分別知，
<je>四</je>
慶慰生歡喜，踴躍引攝心。依法隨法行，入正性離生。預流向
已得無間道，能證預流果，彼由世間道，斷欲界貪嗔。
<je>十六諦現觀，分得未能全，今正令修全，趣向預流果。</je>預流果
身見戒取疑，三結斷徧知，滅三惡道苦，由有尋有伺。
得正性離生，住果向上求，則名一來向，無求預流果。
<je>一來向</je>
已得無間道，能證一來果，彼由世間道，斷欲界貪嗔。
或斷多分類，四諦十六行，先未全現觀，令修令得全。
<je>一來果</je>（上界修惑）
斷三結徧知，及斷多貪嗔，滅三惡道苦，人間諸苦盡。
欲界家家事，或餘更一生，住此無進求，名證一來果。不還向
已得無間道，能證不還果，於欲界貪嗔，世間道未斷。
此中永作斷，補修諦現觀，住一來進求，名為不還向。不還果
<je>一間中生般，行無行上流，斷順下分結，身見戒取疑。</je>
欲界貪嗔五，及餘眾隨眠，種種結永斷，斷證徧知全。
滅三惡人苦，天上諸苦盡，住果無上進，名為五不還。羅漢向
已得無間道，能證羅漢果，三超頂解脫，色貪斷見滅。
法寂身現證，成無學諸法，不沒於沉水，勇趣向果證。羅漢果
諸惑皆永斷，超諸趣諸道，三毒火永盡，過渡四瀑流。
永斷離驕逸，焦褐永休止，破無明窟宅，成無上究竟，
成無上靜寂，證愛盡離滅，得解脫涅磐，名阿羅漢果。
剃髮染衣具戒者戒寶
住聖所愛戒，無漏身律儀，語律儀清淨，正命具聖種。
出離體無漏，亦世間希有，為勸勵安立，方便亦稱寶。
<je>三乘四部八大子  [（一）解三乘，（二）解密乘四部 （三）解八大子]</je>
（一）解三乘聲聞乘
求聲緣寂滅，四諦徧知理，順解脫無為，果向住位證。菩薩乘
<je>五道四加行，經大小十地，隨順及熾然，自他二利證。</je>
佛乘得五智三身，正等覺無畏，滿空悲智雲，利生恆無盡。
（二）解密乘四部總說
           攝機相應故，瑜伽四部分，事部與行部，瑜伽無上稱。事部
           樂於僧眾俱，依六和共住，沐浴設檀像，供養護摩等。
           能苦行精進，如儀作誦持，修行得等引，依事法信心。
           為入道方便，不自成聖身，重戒乘身語，事修成就故。行部
           心愛樂正理，一部分修行，不總持五部，全分五佛義。
           得定道相應，合事修慧行，特專在意境，稱之為行密。瑜伽部
           理事不思議，總持眾緣起，空性事法合．定慧共相應。
           成就法瑜伽，三身五智身，必三密相應，而成就等持。無上部
           能廣修總持，微細惑對治，增廣大智見，成甚深分別。
           五部四瑜伽，三藏十二分，法界法性知，總持能圓遍。
           諸部諸地事，成五智三身，修無偽悲心，得善巧自在。
           眾道品端嚴，十六空性見，受持三昧耶，必足踏實踐。

(三)解八大子

    文殊、彌勒、觀自在，地藏、除蓋、虛空藏，
    萬德普賢金剛手，持法王教最勝子。
從佛轉輪聖比丘FL比丘
    解脫指示解脫道，親近如來聖比丘，
    一萬六千四百眾，饒益有情自在者。
龍樹、無著、執金剛
    兩大法流眾生眼，南洲無上頂莊嚴，
    獲得總持不動尊，慈雲密雨降甘露。
法王第二宗喀巴
    顯密大小一貫通，三學三慧得自在，
    指示道行攝精微，釋迦法王親生子。
大悲法流恩師眾，出家得戒傳法尊。
    西天東土歷代師，法流恩波得現在，
    成我戒身法身體  親蒙法益現前師，
具戒定慧解脫等，度生大願流無盡；
    本師如來般若心，悲體八萬四千門，
    隨機傳演無盡藏，各各宗系五法蘊。
    過現具德見未見，乃至未來渚正士，
    悉具悲懷愍無知，說法演教度世人。
    願志悲流恆無盡，一戒一學一說性，
    一別解脫不二分，和敬皈禮一切僧。
我今皈依永皈依
    皈依聖凡諸正士，各各入門應當學，
    起念隨念專憶念，不忘不失不漏遺，
    不失法性心明記，以如是相永皈依。
願斷煩惱度有情
    我欲度有情，煩惱作障阻，煩惱由無智，不識聖僧體。
    我今皈眾僧，種種智功行，速斷無明根，如彼度有情，
    此三寶法相讚者．在數年前已集出大半未全，今於一九五七年歲次丁酉(正月初五
立春日)在五台山吉祥律院蒙
文殊本尊加持前後圓滿，以此莊嚴三寶，用報深恩。
    集者釋迦教下比丘  能海識
======
<article>《歸依三寶始終學修攝要頌》</article>
能海法師 集述
<h1>甲一、三寶之名體分三</h1>

<h2>乙一、讚三寶體相分二</h2>
<h3>丙一、讚歎歸願分三</h3>
<h4>丁一、讚佛寶</h4>
     總 讚            諸一切種諸冥滅       大悲三智十力身
     別讚悲智      法界虛空一切種       如其所有盡所有
                         無上正等正覺知       觀諸眾生同一子
     歸 願            我今歸依永歸依       歸依佛道誓願成

<h4>丁二、讚法寶</h4>
     總 讚           　佛說三藏十二部　　教證名言諸軌持
     別讚教            流轉還滅體相用       名詮旨趣等隨行
     別讚證            諸乘道地一切證　　能依所依因果等
     歸 願               我今歸依永歸依　　歸依法門願修證

<h4>丁三、讚僧寶</h4>
     總 境      三賢十地四果向   剃髮染衣具戒者
                   三乘四部八大子   從佛轉輪聖比丘
     別 境      龍樹無著執金剛   法王第二宗喀巴
                   大悲法流恩師眾   出家得戒傳法尊
     讚 德      具戒定慧解脫等   度生大願流無盡
     歸 願      我今歸依永歸依   願斷煩惱度有情

<h3>丙二、三寶法喻</h3>
     總 釋      如來正法賢聖僧   明淨堅嚴希無上
     法 喻      佛如良醫法妙藥   將護病者說名僧

<h2>乙二、釋內體之自性三寶</h2>
     自 性      佛謂自覺法者正   自性離染清淨僧
                   有情皆自具三寶   譬如木中本火性
                   須藉鑽等勝勢力   所謂佛種從緣生

<h2>乙三、釋外緣之一切三寶分三</h2>
<h3>丙一、同體三寶</h3>
     同 體      佛即是法法即僧   名義有三性不異
                   三寶常住同真際   亦第一義亦法身

<h3>丙二、別相三寶</h3>
     別 相      於一佛寶中   有諸身等別
                   於一大藏中   教理行果分
                   依佛教修行   三賢及十聖
                   四果四向等   菩薩聲聞僧

<h3>丙三、依諸乘分別三寶</h3>
     大乘佛寶      自覺覺他覺行滿   具足三身五智身
                        菩提大悲以莊嚴   是名大乘之佛寶
     大乘法寶      無畏無流證教法   實相中道二空理
                         乃至無量度攝門   皆名大乘之法寶
     大乘僧寶      不畏生死不入流   恆求自苦他安樂
                         度生大願無窮盡   是名大乘之僧寶
     小乘三寶      丈六紫金三十二   阿含四諦因緣法
                         緣覺聲聞四果向   是名小乘之三寶
     密乘三寶      大日如來金剛尊   密乘四部生圓教
                        住戒勤修證道等   得大法樂諸品僧
     常住三寶      金坭畫像及舍利   三藏名言教證體
                        剃髮染衣現前眾   久住於世持佛法


<h1>甲二、歸依之因由分五</h1>

<h2>乙一、引佛說偈</h2>
     反 顯　　眾人苦所逼   多歸依諸山
                   園苑及叢林   孤樹制多等
                   此歸依非勝   此歸依非尊
                   不因此歸依   能解脫眾苦
     正 明      諸有歸依佛   及歸依法僧
                   於四聖諦中   恆以慧觀察
                   知苦知苦集   知永超眾苦
                   知八支聖道   趣安隱涅槃
     結 成      此歸依最勝   此歸依最尊
                   必因此歸依   能解脫眾苦

<h2>乙二、難聞難得</h2>
     離八種苦      地獄鬼畜生   長壽北俱盧
                   　  諸邊地下賤   盲聾瘖啞等
                   　  世智邪辯才   正法滅盡時
                   　  是名曰八難   難聞佛法故
     得十圓滿      眾同處所依正圓   現生不作五無間
                   　  無諸邪見信業果   如是五種內圓滿
                   　  大師世俗勝義法   教猶住世證未隱
                   　  諸種資緣悉具足   如是名為外圓滿

<h2>乙三、念死無常</h2>
     念 死      有情決定死   死來無定期
                   死至不可拒   死後何所歸
     念無常      是日已過   命亦隨減
                     如少水魚   智者應思

<h2>乙四、觀察諸苦</h2>
     生   苦      生為苦之因   眾苦所依聚
                 　老病諸愁憂   無常等住地
                 　煩惱復隨生   逼迫身心等
                 　生為死之因   無生何有死
     老   苦      老苦復可憐   盛色日衰減
                 　腰弓頭似銀   面皺不樂看
                 　念力多忘失   命根快欲斷
                 　壽者復多憂   久憂長不死
     病   苦      四大不均平   逼惱身心苦
                 　肉瘦皮乾枯   動止不自由
                 　威儀難振作   受針灸等痛
                 　樂境欲不與   時時斷命憂
     死   苦      死苦痛捨難   一切攜不去
                 　極可愛自身   眷屬良朋翼
                 　田宅諸財物   勢位巧文藝
                 　父母諸妻子   不能相偕去
                 　死時萬苦煎   死後何處去
                 　大名勢財能   皆不免於此
     怨憎會苦      若仇怨相逢   怖報怨治罰
                         惡名聲逼命   避免苦復生
     愛別離苦      由世境所迫   親愛眷屬離
                         發起愁憂惱   悲哭等痛心
     求不得苦      農種不獲實   商賈而失利
                         欲高位無階   求聞事反違
                         或心灰意冷   惱喪等難堪
                         或苦思計較   欲求不得苦
     五取蘊苦      貪著於五蘊   流轉苦增盛
                         引後有無窮   成現在苦器
                         亦盛苦苦器   雖暫時隨己
                         與樂境共生   捨離苦復起
                         引起死中後   猶連鎖無盡
                         果縛未脫離   子縛已早生
                         流轉盡六道   數數取捨身
                         積骨過須彌   乳淚勝海深
                         損益業不定   勝劣趣無憑
                         獨來亦獨往   無人作伴侶
                         長劫受重苦   復不作厭棄
                         亦不求停息   隨風浪起止
     觀六道苦      諸天戰爭時   斷支殞命等
                         劣天被驅檳   死住不自在
                         修羅多嫉妒   熱惱而興斗
                         截支或斷命   雖智不見諦
                         人苦謂生等   苦逼如鬼獄
                         或修羅畜生   似天而速壞
                         畜弱肉強食   困飢渴獵等
                         耕負任打殺   但念水草婬
                         餓鬼業由貪   內外自體障
                         人間月為日   壽命五百年
                         地獄中輕苦   勝刺三百槊
                         寒熱等無間   壽命同天量

<h2>乙五、歸依三寶為欲自救救他——結成歸依之因由</h2>
     難得難遇      人生實難得   佛法尤難遇
                         如須彌引針   盲龜浮木等
     身命無常      此身如聚沫   無常剎那盡
                         遊履八苦中   流轉六道輪
     無別人法      諸山林園苑   孤樹靈廟等
                         自苦既未離   他苦云何濟
                         悲小雜嗔貪   執我心不平
                         我諦審諦觀   不能離二苦
     唯依三寶      唯五智三身   十力四無畏
                         大悲方便語   慈心利有情
                         能救濟自他   是正真歸依
                         此歸依因由   應熟讀深思


<h1>甲三、歸依之受持分二</h1>

<h2>乙一、受得</h2>
     受得方法      決定信樂歸三寶   無諂誑憍從師受
                         千里無僧佛前受   後遇僧時速具儀

<h2>乙二、行持分三</h2>
<h3>丙一、別學歸戒</h3>
     應 止      不歸天神外道等   不惱不害於有情
                   不與外道等共住   違此三法失歸依
     應 持      歸敬如來是我師   歸敬正法證教體
                   現前僧眾賢聖等   直至菩提永歸依

<h3>丙二、共學六支</h3>
     念德供養      常念三寶勝功德   恩德無邊應供養
     度生求願      於諸眾生髮宏願   凡所興求白三寶
     歸禮護戒      晨夕三七作歸禮   守護歸戒如愛命

<h3>丙三、附學八種</h3>
     精進心　　決定信樂歸三寶   常恆勤修無止息
　　　　　　  於戒止持呵五欲   棄貪嗔等諸蓋纏
　　　　　　  了境正信正念心   意定施戒護願等
　　　　　　  三業專一慇勤修   如是功德向三寶
     念 心　　常念三寶恩   殊勝諸功德 孝子念父母
                   戲語不言捨   唸唸不去心 道種因積集
                   加持難思議   他生猶熟客
     慧 心      慧心謂擇法   知功過得失
                   魔等不動轉   斷除諸惡見
     定 心      由慧力歸依   心定如山王
                   諸魔不動搖   違緣心更固
     施 心      施他量可量 受報有後現 如來正法僧
                   不可量受現 報恩除罪業 去貪少守護
                   資福調練身 恆常施不斷 要恭敬淨財
                   豐盛不儉草 整肅亦莊嚴 親身行為妙
                   不圖他觀美 不圖他忻讚 善願為他故
                   正等菩提觀
     護 心      護三寶護戒   護內心善法
                   七眾皆有責   各各護不同
     願 心      立志光遠 不怯不弱 慇勤策勵
                   滿四宏願 世世生生 得逢三寶
                   如法修行 護自三寶
     迴向心      以此勝功德 迴向於自他 夢中心常念
                     究竟無捨離 我及父母眾 恆依止三寶
                     直至菩提座 永久作歸依


<h1>甲四、歸依之功德利益</h1>
     現前利樂      現前大威勢 度自他八苦 王賊兵獄難
                        水火風飢渴 貧窮諸災厄 應念得銷除
                        諸毒不能害 惡咒不能著 諸天龍鬼神
                        精祗魔魅等 災星與惡星 藥叉羅剎眾
                        一切非人禍 災害不能侵 遠危難斗諍
                        橫夭決不臨 身強家宅安 財位速成就
                        求子女眷屬 一一皆如願 日夜身心調
                        睡眠無惡夢 衣食住病藥 四緣悉隨順
                        正壽增色力 愚癡者增慧 樂施增富饒
                        見善且勇為
     後時利益      常逢善知識 有暇聞正法 了知正因果
                        修為無倒錯 家庭常雍樂 悉作修行侶
                        得世人尊仰 出言人皆信 能建立三寶
                        救濟諸苦困 生死若客遊 不憂墮惡趣
     究竟利益      能如法修為 由戒生定慧 從初地至十
                        漸入如來位 度現生父母 並累世宗親
                        宏願無窮極 行普賢大行
======

<article>《慧行習練刻意成念記》</article>能海法師 講弟子隆蓮 記
　　歸依十方三世一切諸佛，自性具恩正士無上諸師，以大悲故，請求從今乃至未證菩提中
間，伏望隨方攝引。

　　此為聖教悉皆圓滿自在一切師長之教授教誡心要，若同若別，各各記錄書寫，練習
自慧，刻意不忘。而且非但自為，並為今此五濁惡世時中，彼多眾生．自分應學，不學於外，廣行著取
色受二蘊之業，是故攝此扼要大寶，口傳教授教誡圓滿鋒利之小鉤，以治伏彼難調醉傲大象狂亂之心故。
復次諸發心者，自欲解脫，更希證得一切智位，具諸精進，於地道果，乃至未得堅固以來，於其中間，
能作中斷、障礙、魔類，雖有不思議之多，而略分二：

　　（一）總，（二）別。（一）總中分四．一煩惱魔，二五蘊魔，三死魔，四天魔。

　　今初，煩惱魔者，謂於無我中，起我倒故．以此因緣，由五煩惱，使心粗細徧行纏縛不思議力，於
諸時能作倒引、令諸有情，趣入邪途，特於修行之人，能作中斷之障礙也。二五蘊魔者，謂於有漏五蘊
執我。由此有漏五取蘊故，於生死中相續無間，於三界內輪轉受苦，特於無漏聖道，能作障礙也。三死
魔者，謂於時非時中，攫奪有情壽命，於聞思修三，究竟無暇修習，此死、於道能作障礙也。四天魔者，
乃謂魔中之王，喜極自在等魔部眷屬，多聚住一處。彼等作業者，謂魔之罪惡妻子，於悉地成熟界限等
時，投五花箭．一我慢行箭，二欲貪行箭，三瞋忿行箭，四愚癡行箭，五嫉妬行箭。以彼等投施如是利
箭，資助誰何補特伽羅，於是彼之煩惱多分從自體內，轉為熾然火焰，由彼自在行去，能失已成菩提，
嫉視現時增上，由是能使退悔於道。彼別眷屬守護世間者有四：一鬥爭行魔，二擾亂行魔，三增貪行魔，
四變邪想魔。彼等作業各有不同。一鬥爭行魔二擾亂行魔者，能與行人相近作成喧嘩紛擾，於聽法等能
作睡眠聾塞無聞之加行也。三增貪行魔者；能令行人從衣食臥具等，少許施捨如割自肉，不能如想成辦
也。四變邪想魔者，若誰欲出家，或作近住者，今成稽留，以安樂飲食親屬歌舞等，近染憶念，而使貪
著心生，回復舊習也。於既出家等，亦作稽留，愛戀營商、田業、工巧、醫方、違道世法等，於心憶念，
及由彼門，令其擾亂，或成貪慾，雖睡夢中，亦能變化妻子兒女！於彼生起未來貪心種子，而以種種方
便，令出家者退失出家功德也。

　　復次，既受彼惑，由彼四魔，激勵於他諸暴惡類，毒龍、藥叉、鬼魅、惡精，奪取修學正法行人壽
命，及放熱病，表現不悅意色，宣種種不悅耳聲，今生恐懼也。有時示現佛身，相好莊嚴美境，生起我
慢驕傲邪心，乃至於法障礙中斷也。彼諸魔業，能於我等一切時處相續生起，須精熟明瞭刻意覺察，若
能精進背棄，則道業可速成也。

　　（二）別，魔之差別分三：一外魔，二、內魔，三、隱闇魔。

<je>一外魔分六．一怨親瞋愛魔，二倒引鬼魔，三道取惡師伴魔，四雜想福德魔，五貪執
食財魔，六學</je>識功德魔。

<je>一怨親瞋愛魔者，謂令修法行人，於怨生瞋，於親生貪，棄法如杖，以貪瞋  緣故
，障礙於法也。</je>
於彼三寶、善友、法事等等，鬚生堅固重要信心。一倒引鬼魔者，謂修法行人，正精進修法時，有諸俯
身行類俄鬼，見之不識，施予煩多非一而足，損害修法行人，體識不安，心神無依，於身施放熱病奪命，
及仇怨盜賊等．若自不懲治，則委託本處主要地神，或主要大力非人，譴除彼魔損害，修習慈心悲心大
菩提心，而於地神等，常施法食，如此方堪成辦本尊重要事業。復次一類、師弟不合，世間惡友，覆藏
罪蓋，生是生非，意不安和。應知此是魔業，當須忍耐，最為扼要。三遭取惡師伴魔者，謂修法行人，
遭遇或自取惡知識惡友伴，魔緣力故，不令於法如理成辦，更多方便，令行非法。當知彼是魔業，與彼
諸惡友方便遠離，應依一具足德相之善知識住。四雜想福德魔者（告伏藏鬼等），謂修法行人，於貨殖
等因，生多財想等，由彼雜名利事功擾亂心形，而能退失行人精進。當知彼是魔業，乃至未得堅固以來，
於諸人鬼偽說雜想等，應棄捨也。五貪執衣魔食者，謂有行人，因欲充足資財，於法半途中斷，以為資
具不圓滿，殊失面目，是故方便尋求衣食，擴張貿易，以此增長貪慾，中斷於法。生活資具雖不可無來
源，然當知足少欲，而為精要。六學識功德魔者，謂修法行人，最先導以醫方、工巧、文章、咒類等功
德，心不自在，由能障礙聞思修三慧故。若心未得堅固以來，當知凡作一切皆不相應，龜之支分，應隱
藏也。若於此等外表魔業，完全精熟，則斷離聖教矣。

<je>二、內魔分六．一我我執魔，二煩惱隨增魔，三沾滯分別魔，四懈怠失正魔，五疑心
多心魔，六執</je>二錯失魔。

<je>一我我執廉者，謂於無我中執有我，無我執中，執有我執者，是為大魔，由此能生一
切生死惡趣相</je>
續受苦之因故。若欲明瞭無我深義，須於聞思修三慧，多多熏習為要。二煩惱隨增魔者，謂無明眷屬有
五，若行人落入此中，則能摧毀三世一切善根，並能積集無量不善業果，以煩惱能作惡趣受苦加行故。
故於煩惱若生起時，即謀持法對治為大扼要。三沾滯分別魔者，謂諸行人自愛執故，以此我執為緣，沾
滯而生希懼，種種分別，纏結自身，障礙於法．應於身命，捨自愛執，而為扼要。四懈怠失正魔者，謂
諸行人，不捨世間荊棘惡事，以此紛擾行人，掩智慧目，失正知念，或怠惰睡眠，無義空過，使有暇人
身，成無用故。應常堅固念知，不捨精進為要。五疑心多心魔者，謂諸行人，於諸見行，未得決定，隨
心彼此取捨，於事理未全知故，雖多能作，而無專尊修習，不得悉地。當求有成法師正士印證，高深探
尋，於諸解脫學處，應多修學，而為精要。六執二錯失魔者，謂諸行人，由執實故，現起身見，逐謂內
外一切諸法，心境各異，故不趣入一切道智之因。於此應多修習不二真實義之正見為要。此等內魔，若
皆修習，精熟明瞭，則諸魔礙，自遠離矣。

<je>三、隱闇魔分六：一貪執宗派魔，二我慢執魔，三腹行無方魔，四證相傲心魔，五信
心疲勞魔，六</je>失道悲愍魔。

<je>一貪執宗派魔者，謂諸行人，應當斷除執愛自宗，瞋他法派等偏執見。二我慢執魔者
，謂諸行人，</je>
於空性見起諸我執，遂作是思：最甚深義，由我能證。生起我慢醉傲心故，於餘諸法，及他補特伽羅，
作諸輕毀藐視。三腹行無方魔者，謂諸行人，口說自無修行受用。謂言無見、無說、無方類，以無方類
故，而落腹行，與諸世間下等有情無別。四證相傲心魔者，謂諸行人，於通常證解思維，而生貪執，本
尊聖身，未見言見，神通未得言得、無證思言有證思，或貪執少許細微證相；而生醉傲心者。五信心疲
勞魔者，謂諸行人，心知解脫，不相續修，一類修者，不喜聞思，枉作慇勤勞而無果。六失道悲愍魔者，
謂諸行人，本自無能，如初業者，謂有悲心，於彼有情，權作義利，然而相似建立，不得主要。又復於
彼前行眾生，義利所作，而後復作取捨，變更受持。

　　復次，修法行人生魔分六：一佈施擾亂魔，二難行苦行律儀魔，三尊高堅忍魔，四精進疲乏魔，五
著現靜慮魔，六廣求智慧魔。

<je>一佈施擾亂魔者，謂諸行人修靜慮時，於他說法，及於酬報等，希多錢財，或行施捨
，擾亂自心，</je>
於自所修障礙中斷等。二難行苦行律儀魔者，謂諸行人自修時，於飲食威儀艱勞太過，不能生定，阻礙
調伏，不能正知飲食，故於生命而成障。三尊高堅忍魔者，謂諸行人，於身生起熱病等時，及遭輕毀罵
詈，不依醫藥等對治，無慧尊高，而行堅忍，發生障礙，夭折身命也。四精進疲乏魔者，謂諸行人，於
加行上，不能善巧，摧迫過度，由心疲勞，則令善行顛倒故。五著現靜慮魔者，謂諸行人，於心僅剎那
位，遂謂已得勝義，於慧解脫之困，甚深聞思不勵力也。六廣求智慧魔者，謂諸行人，由我慢故，普於
一切三學，廣學多聞，於聞思修三增上慧不善巧故，煩惱倍勝。對治此等，應依善巧知識歡喜努力聞思為要。

　　總上言之，若修行人身心損害，解脫無依，應知惡魔一切所作亦依善法中斷善法，善巧遠離之。

　　今者為諸修法行人，開示魔入之因二十有四．謂若於道不生精進，是魔入因；若智慧小，是魔入因；
若煩惱盛，是魔入因；若分別大，是魔入因；若心緒多，是魔入因；若無善知識所攝持，是魔入因；若
教授不深時間短少，是魔入因；若伴惡友，是魔入因；若貪執大，是魔入因；若多分滯貪婬，是魔入因；
若多愛酒肉，是魔入因；若智廣而志卑，是魔入因；若小想無希望於大，是魔入因；若驕傲而大我慢，
是魔入因；若初業者喜獨處練若，是魔入因；若近住商場及大城市，是魔入因；若處官宦，及補特伽羅
互不合地，是魔入因；若受持無宗願，是魔入因；若無教授，僅少譬喻，而執能修行成辦菩提，是魔入
因；若慧不堅而於本尊不得加持（以不信故）；是魔入因；若執夢實，是魔入因；若喜兆相，是魔入因；
若以違緣智弱羞怯而心不樂，是魔入因；若以自他緣故，心苦或愁憂而受困，皆是魔入之因也。如是精
熟，彼等魔入之因，悉皆應斷。

　　復次，開示魔之作業及所行境者有二十五：謂依止德相不具之師，是魔業；弟子堪能不具為作依止，
是魔業；若道伴學見行不合，是魔業；若於道不如師行，趣入未細觀待，視為困難，是魔業；若不依律
要次第，而行猛勇精進，是魔業；若雜慢心而說法，是魔業；若自無德與他為師，是魔業；若友伴無信
心，不恭敬三寶，是魔業；若與盲無知識者講說，是魔業；若無暇修行，希望悉地，是魔業；若行同商
賈習密咒，及醫方工巧等，是魔業；若以法存活，及營種植等，是魔業。若行五邪命，是魔業；若喜弟
子眷屬，得錢財而希取供養，是魔業；若心依止損害惡境，是魔業；若喜世間戲論，是魔業；若入喧嘩
擾亂之群眾，是魔業；若以驕滿染污，我慢因緣依止，是魔業，若行放逸無正知，是魔業；若與婦女等
酒肉行放逸，是魔業；若喜世間八法，是魔業，若能作所作多，是魔業；若行動坐處多，是魔業；若談
論多，是魔業；若心緒多，皆是魔業。總應知者，凡與法不順之一切行動，皆是魔所作業，魔所行境，悉應斷之。

　　魔之加持有二．一共相，二不共相。

<je>一共相者有二十六．謂以自相續中，前五煩惱特別大而熾勝，則彼之發起生緣，一切
多是魔加持相。</je>
若無別緣，由界等（健康）力而失正定，是魔加持相；若卒然生熱病等，不希求多緣調治而致不幸，是
魔加持相；若失正念，而為愚癡所覆，是魔加持相；若無事，故意不樂而心不喜，是魔加持相；若自尋
死，而作自殺等加行，是魔加持相；若於他非時而捨自身血肉等，是魔加持相，若自輕毀罵詈，無義斷
割身肉及支分，而行種種供祀，是魔加持相；若為法故，失菩提心，而口不忍，是魔加持相；若生邪見，
而盛作邪行，是魔加持相；若於諸法，見不廣大，而行多疑慮，謀議無成，是魔加持相；若心發願世間
資具圓滿，是魔加持相；若於外受用，及內有情，大貪熾然，是魔加持相；若身口行種種言動，均無慚
無愧，是魔加持相；若行人性短，時時變易，而語言無方，自食其言，是魔加持相；若沾滯衣食，大貪
熾然，甚至夢寐不忘，是魔加持相；若志在營商種地等行，及於善行心不趣入，並喜作懶惰遊戲諸事，
是魔加持相；若抓緊善行，心雖趨入不捨，而內外違緣過多，脫避不開，是魔加持相；若修習聞思修三
慧品，以懼違緣，而生怯弱如羊，是魔加持相；若不說夢善惡，是魔加持相；若五毒煩惱僅一寂靜，唯
對治其一，而任令其餘煩惱，熾然生起，是魔加持相；若自讚毀他，於三寶分別好惡，於諸師長失去敬
信，以貪利名心說其過失，是魔加持相；若瞋墓場，是魔加持相；若深嗜戲劇、歌舞，樂處喧嘩，而反
於法，不喜思修，且常希冀為他說法，是魔加持相；若聽法者，與持誦者大聲．諷誦，常喜睡眠，是魔
加持相；若驚怖法相量論等，心生棄捨，是魔加持相；若無義利，損壞色身與威勢，是魔加持相；若對
不覆罪、不惡口兩舌之良伴，常疏遠，而喜親近彼隨順諂誑之弟子眷屬，應知是魔加持相。

<je>二不共相者，謂於一切初業修法，即大精進，由魔如是加持而成，如謂現見本尊佛菩
薩相，及以馬</je>
馬聲，示我佛典，告以異生特別教授，於法開示，闡明迅快利夢，而生微細神通，眼見意生有情無生死，
於內外請法般若無著智見，虛空劃金字，多人會集，降財如雨，由諸天龍婦女，以傘及幢等，雨花作供，
有時開示，以食肉等種種怖懼，或輪現以父母師長等形，使心變生畏疑，以自身光，較他身光增長自大，
於圍牆等無礙，十方諸佛，以金色手，摩自頭頂，見諸佛開示調伏，及見遣化身無數，自憶前後身等想，
現有無礙力，能作眾生義利事，傍生乃至最下有情，少許病患，而能以定靜力加持消除，令自相續，生
起我慢，及醉傲心，能作中斷障礙於法，有時生疑，及猶豫心，而作中斷也。

　　以上魔之共相易知，若諸不共相，從何而生；謂由我慢、疑心、猶豫心，而生也。若全無此，知一
切法，如夢、如幻、如陽焰、如空谷響、如影像、如空華、如尋香城、則諸魔礙，從何而生耶！

　　今顯示消滅彼等魔之方便分六：

　　（初）以法空定消滅者，謂諸行人，應自觀察所障之自、能障之魔、及中間俱有障法，三者皆是自
心分別，即此分別，是無實故，譬如幻化，幻化自體，亦全非有，故從始至終，悉皆是空，所謂障等三
處，是自分別一味，彼分別亦幻化一味，彼幻化亦法性一味，故除法性外，但一顛倒魔亦無有故，除魔
礙外，顛倒法性無可尋故，魔乃法之莊嚴幻化兆相種種，出從法界，入住法界，隱沒於法界故，由行者
過分希懼二執取捨等因，乃遂幻化有故。明瞭無執，則自離去，應觀魔與一切魔類，本無障礙也。若如
彼具足觀魔，魔不得便。如般苦經云：空性空故，不得方便。

　　（二）以慈心、悲心、菩提心消除者，謂諸行人，若總於諸有情修習慈心、悲心、大菩提心，如流
不斷，則能消滅對方一切損害，而不為害。別者，若於魔類，生大慈悲等心，如索繫縛，則諸魔品之害
心，及諸能力，速疾消滅，今極羞恥而回返也。世尊菩提樹下，集千萬魔雨刀箭時，入慈心定故，一切
刃箭化為雨花，棄諸殺聲，而為三寶聲，諸魔軍兵眾由此敗矣。

　　（三）以勝信恭敬力、甚深緣起力、咒力消除者，謂諸行人，以於根本法師信解恭視如佛故，魔不
中斷，不為罪害。若甚深道無諸障礙，是由敬信法師教授教誡故。若於三寶以敬信供養，相續不斷，魔
不能害，是由三寶加持故。若身口意三，不離本尊壇場，而誦密咒滿量，魔不為害。密續中云：是故持咒應精進。

　　（四）特具大福業以消除者，謂諸行人，書寫讀誦顯密甚深經典，修補塔寺，供養三寶，承事僧眾，
薪供（護摩）水施，修補道路，增長福德，而諸障礙自然消滅。

　　（五）以自己堅固信心力消滅者，謂諸行人，覺自心生起，外之怨親貪瞋，及內一切惡分別者，應
正了知彼等是魔，隨念修習死沒無常，及思輪迴惡趣苦果，特於寒熱地獄之苦，須數數思維。令心生起
披甲猛利熱力，於法師三寶具足清淨堅固信心，由此魔類清淨，不能為礙矣。

　　（六）以常修瑜伽心消滅者，謂諸行人，心常與四威儀相應，若於一切時處自心常依正知正見，相
續觀察，心若不住三毒煩惱，世間八法，而常在慈心、悲心、大菩提心、了知空性上，正知而住，自心
相續，清淨無諸過失，則內外諸魔不得便也。如攝頌云：

　　行住坐臥一切具正知  諸行剎那生滅心無亂

　　作淨衣淨第三蘭若淨  敝屣王冠希踐法王位

　　超魔軍陣並不依賴餘  此中譬如無財則無賊

　　若無權勢誰為汝怨仇  無倒分別魔軍何能入

　　經云：若常依止正知念  邪分別相不能入

　　常依正知念      不入邪分別

　　如是遮止回返魔之方便善巧補特伽羅，轉內外一切魔而為道伴，謂能鼓勵精進，加持內證悉地，正
助諸行，作驅逐退失增加利益之大緣力也，當如三世諸佛，被魔外道之毀傍諍論的，以求解脫之心，至
為急迫，其他不遑較論也。頌云：

　　具信精勤數取趣  一切內外秘密魔

　　大小障難雖然有  得此教授能忍知

　　除昔異熟之所生  魔行不能得自在

　　披甲堅心力具成  正士法師所攝受

　　魔之中斷云何生  信進勵行鉤印具

　　復次，於法修行，作大精進，受持，正重視修行之人，障礙越多，當知魔相及彼等消除之法，若不
知除去方便、乃至雖修多年，於自相續功德不生，反於他方生多過失，入於種種非理倒行，而於難得暇
滿時中作諸無義，現在眾生大多如是。

　　此下為斷除魔等障礙法，總義更有十二，前六義有文，後六義見於他書，多談止觀，及生圓次第之
修法，俟教二種次第時，應補授之，今暫缺略。

　　此書亦名雜仰拉記，原板在拉薩之哲邦寺，中華釋迦如來教下比丘能海正譯，比丘仁光助譯，灌頂
戒弟子李曉圓校潤。

　　慧行刻意附講

　　當知諸魔略有四種，魔所作事有無量種，勤修觀行諸瑜伽師，應徧知，當正遠離。云何四魔？一蘊
魔、二煩惱魔、三死魔、四天魔。蘊魔者，謂五取蘊；煩惱魔者，謂三界中一切煩惱；死魔者，謂彼彼
有情從彼彼有情眾夭喪殞歿；天魔者，謂於勤修聖善品者，求欲超越蘊、煩惱、死三種魔時，有生欲界
最上天子，得大目在，為作障礙，發起種種擾亂事業，是名天魔。當知此中若死所依，若能令死，若正
是死，若於其死作障礙事，不令超越，依此四種建立四魔。謂依已生已入現在五取蘊故，方有其死；由
煩惱故，感當來生，生已便有夭喪殞歿；諸有情類命根盡滅夭喪殞歿，是死自性；勤修善者，為超死故，
正加行時，彼天子魔很大自在能為障礙，由障礙故，或於死法令不能出，或經多時極大艱難方能超越。
又魔於彼或有暫時不得自在，謂世間道離欲異生，或在此間，或生於彼；或魔於彼得大自在，謂未離欲。
若未離欲在魔手中，隨欲所作，若世間道而離欲者，魔縛所縛，未脫魔羂，由必還來，生此界故。

　　解釋煩惱性相差別略義

　　（一）煩惱自性者，謂法生時，其相自然，不寂靜起，由彼起故，不寂靜行，相續而轉，是名略說煩惱自性。

　　（二）煩惱分別者，或立一種：謂由煩惱雜染義故。或分二種．謂見道所斷、修道所斷；或分三種：
謂欲系、色系、無色系；或分四種：謂欲系記、無記、色系無記、無色系無記；或分五種：謂見苦所斷、
見集所斷、見滅所斷、見道所斷、修所斷；或分六種：謂貪、恚、慢、無明、見、疑；或分七種：謂七
種隨眠．一欲貪隨眠、二瞋患隨眠、三有貪隨眠、四慢隨眠、五無明隨眠、六見隨眠、七疑隨眠；或分
<je>八種：謂貪、恚、慢、無明、疑、見、及二種取；或分九種：謂九結：一愛結、二恚
結、三慢結、四無</je>
明結、五見結、六取結、七疑結、八嫉結、九慳結；或分十種：一薩迦耶見、二邊執見、三邪見、四見
取、五戒禁取、六貪、七恚、八慢、九無明、十疑乃至一百二十八等。

　　（三）煩惱因者。謂六種因：一由所依故、二由所緣故、三由親近故、四由邪教故、五由數習故、
六由作意故。由此六因，起諸煩惱。所依故者，謂由隨眠起諸煩惱；所緣故者，謂順煩惱境界現前；親
近故者，謂由隨學不善丈夫；邪教故者，謂由聞非正法；數習故者，謂由先植數習力勢，作意故者，謂
由發起不如理作意，故諸煩惱生。

　　（四）煩惱緣者，謂二十種緣：一樂、二苦、三不苦不樂、四欲、五尋、六觸、七先所慣習、八隨
眠、九不親近善友、十不聽聞正法、十一不如理、十二不信、十三懈怠、十四失念、十五散亂，十六不
正知、十七放逸煩惱、十八異生性、十九由離欲、二十由受生。

　　（五）煩惱過患者，當知煩惱有無量過患，謂煩惱起時、先煩亂其心，次於所緣發起顛倒，令諸隨
眠皆得堅固，令等流行相續而轉，能引自害，能引他害，能引俱害，生現法罪，生後法罪，生俱法罪，
令受彼生身心憂苦，能引生等種種大苦，能令相續遠涅槃樂，能令退失諸勝善法，能令資財衰損散失，
能令人眾不得無畏，悚懼無威，能令鄙惡名稱流佈十方，常為知者之所訶毀，令臨終時，生大憂悔，令
身壞已，墮諸惡趣，生那落迦中，令不證得自勝義利，如是等過，無量無邊。

　　（六）煩惱差別相者，多種差別應知：謂結縛、隨眠、纏、暴流、枙、取、系、蓋、株機、垢、常
害、箭、所有、根、惡行、漏、匱、燒、惱、有諍、火、熾然、稠林、拘礙。

　　（七）復次諸煩惱斷者，當知多種，略則為二：一諸纏斷、二隨眠斷。諸纏斷者，謂貪瞋斷，乃至
疑斷；薩迦耶見斷，乃至邪見斷；見苦所斷斷，乃至修道所斷斷；欲界所繫斷，乃至無色界所繫斷，散
亂斷，曉悟斷，贏劣斷，制伏斷，離系斷；當知離系斷，即是隨眠斷。

　　復次，煩惱斷已，於可愛法，若劣、若勝、若現在前、若不現前，雖猛利見，而觀察之，亦不染著，
如於可愛而不生愛，如是於可瞋法亦不生瞋，於可癡法亦不生癡，又眼見諸色不喜不愛，但住於捨，正
念正知，如眼見色，乃至意知法亦爾。又性少欲，成就第一真實少欲，如少欲如是，喜足、遠離、勇猛
精進、安住正念、寂定聰慧，亦爾。於無戲論任性好樂，於有戲論策勵其心，方能緣慮，如是等輩，當
知煩惱已斷之相。復次，煩惱斷者，有多勝利：謂隨證得超越憂苦，超越喜樂，超越色想，及與有對種
種性想，超惡趣苦，超越生等一切種苦；又證安穩、第一安穩，又證清涼、第一清涼，又得第一現法樂
住，隨其自心自在而轉；若行若住，隨所欲樂所證之法，無復退轉，於自義利圓滿究竟，於諸所作，無
復希望；或復有一修利他行，為欲利益安樂眾生，哀愍世間，令諸天人利益安樂。當知煩惱斷者，有如
是等眾多勝利。
